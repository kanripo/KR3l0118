# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:19.765136
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷六十九
<pb:KR3l0118_WYG_069-1a>¶
欽定四庫全書¶
　太平廣記卷六十九¶
　　女仙十四¶
　　　玉蘂院女仙　馬士良　　　張雲容¶
　　　韋蒙妻　　　慈恩塔院女仙¶
　　　　玉蘂院女仙¶
長安安業唐昌觀舊有玉蘂花其花每發若瓊林瑶樹¶
唐元和中春物方盛車馬尋玩者相繼忽一日有女子¶
<pb:KR3l0118_WYG_069-1b>¶
年可十七八衣綠繡衣垂雙髻無簮珥之飾容色婉娩¶
逈出扵衆従以二女冠三小僕皆丱髻黄衫端麗無比¶
既而下馬以白角扇障面直造花所異香芬馥聞扵數¶
十歩外觀者疑出自宫掖莫敢逼而視之佇立良久令¶
女僕取花數枝而出將乗馬顧謂黄衫者曰曩有玉峯¶
之期自此行矣時觀者如堵咸覺烟飛鶴唳景物煇煥¶
舉轡百餘歩有輕風擁塵随之而去須臾塵滅望之已¶
在半空方悟神仙之逰餘香不散者經月餘時嚴休復¶
<pb:KR3l0118_WYG_069-2a>¶
元稹劉禹錫白居易俱作玉蘂院真人降詩嚴休復¶
詩曰終日齋心禱玉宸魂銷眼冷未逢真不如一樹¶
瓊瑶蕋笑對藏花洞裏人又曰香車潜下玉龜山塵¶
世何由覩蕣顔惟有無情枝上雪好風吹綴緑雲鬟¶
元稹詩云弄玉潜過玉樹時不教青鳥出花枝的應¶
未有諸人覺只是嚴郎自得知劉禹錫詩云玉女來¶
看玉樹花異香先引七香車攀枝㺯雪時迴首驚怪¶
人間日易斜又曰雪蘂瓊葩滿院春羽衣輕歩不生¶
<pb:KR3l0118_WYG_069-2b>¶
塵君王簾下徒相問長伴吹簫别有人白居易詩云¶
嬴女偷乗鳯下時洞中暫歇㺯瓊枝不縁啼鳥春饒¶
舌青瑣仙郎可得知(出劇/談録)¶
　　　　馬士良¶
唐元和初萬年縣有馬士良者犯事時進士王爽為¶
京尹執法嚴酷欲殺之士良乃亡命入南山至炭谷¶
湫岸潜扵大栁樹下纔曉見五色雲下一仙女扵水¶
濵有金槌玉板連扣數下青蓮擁出每葉施開仙女¶
<pb:KR3l0118_WYG_069-3a>¶
取擘三四枚食之乃乗雲去士良見金槌玉板尚在¶
躍下扣之少頃復出士良盡食之十數枚頓覺身輕¶
即能飛舉遂捫蘿尋向者五色雲所俄見大殿崇宫¶
食蓮女子與羣仙處扵中覩之大驚趋下以其竹杖¶
連擊墜扵洪崖澗邉澗水清潔因&KR0629;熟睡及覺見雙¶
鬟小女磨刀謂曰君盗靈藥奉命来取君命士良大¶
懼俯伏求救解之荅曰此應難免唯有神液可以救¶
君君當以我為妻遂去逡廵持一小碧甌内有飯白¶
<pb:KR3l0118_WYG_069-3b>¶
色士良盡食復寢湏臾起雙鬟曰藥已成矣以示之¶
七顆光瑩如空青色士良喜歎看其腹有似紅線處¶
乃刀㾗也女以藥摩之隨手不見戒曰但自修學慎¶
勿語人倘漏洩腹瘡必裂遂同住扵湫側又曰我谷¶
神之女也守䕶上仙靈藥故得救君耳至㑹昌初往¶
往人見扵炭谷湫捕魚不獲投一帖子必隨斤兩數而¶
得(出逸/史)¶
　　　　張雲容¶
<pb:KR3l0118_WYG_069-4a>¶
薛昭者唐元和末為平陸尉以氣義自負常慕郭代公¶
李北海之為人因夜直宿囚有為母復仇殺人者與金¶
而逸之故縣聞扵亷使亷使奏之坐謫為民扵海東敕¶
下之日不問家産但荷鋃鐺而去有客田山叟者或云¶
數百嵗矣素與昭洽乃賫酒攔道而飲餞之謂昭曰君¶
義士也脱人之禍而自當之真荆聶之儔也吾請従子¶
昭不許固請乃許之至三鄉夜山叟脱衣貰酒大醉屏¶
左右謂昭曰可遁矣與之携手出東郊贈藥一粒曰非¶
<pb:KR3l0118_WYG_069-4b>¶
唯去疾兼能絶榖又約曰此去但遇道北有林藪繁翳¶
處可且暫匿不獨逃難當獲美姝昭辭行過蘭昌宫古¶
木修竹四合其所昭踰垣而入追者但東西奔走莫能¶
知踪矣昭潜扵古殿之西間及夜風清月皎見階前有¶
三美女笑語而至揖讓升扵花茵以犀杯酌酒而進之¶
居首女子酹之曰吉利吉利好人相逢惡人相避其次¶
曰良宵宴㑹雖有好人豈易逢耶昭居忩隙閒聞之又¶
誌田生之言遂跳出曰適聞夫人云好人豈易逢耶昭¶
<pb:KR3l0118_WYG_069-5a>¶
雖不才碩偹好人之數三女愕然良久曰君是何人而¶
匿扵此昭具以實對乃設座扵茵之南昭詢其姓字長¶
曰雲容張氏次曰鳯䑓蕭氏次曰蘭翹劉氏飲將酣蘭¶
翹命骰子謂二女曰今夕佳賔相㑹須有匹偶請擲骰¶
子遇采强者得薦枕蓆乃遍擲雲容采勝翹遂命薛郎¶
近雲容姊坐又持雙盃而獻曰真所謂合巹矣昭拜謝¶
之遂問夫人何許人何以至此容曰某乃開元中楊貴¶
妃之侍兒也妃甚愛惜常令獨舞霓裳扵繡嶺宫妃贈¶
<pb:KR3l0118_WYG_069-5b>¶
我詩曰羅䄂動香香不已紅蕖裊裊秋烟裏輕雲嶺上¶
乍揺風嫩栁池邉初拂水詩成眀皇吟詠久之亦有繼¶
和但不記耳遂賜雙金扼臂因此寵幸愈扵羣輩此時¶
多遇帝與申天師談道予獨與貴妃得竊聽亦數侍天¶
師茶藥頗獲天師憫之因閒處叩頭乞藥師云吾不惜¶
但汝無分不久處世如何我曰朝聞道夕死可矣天師¶
乃與絳雪丹一粒曰汝但服之雖死不壊但能大其棺¶
廣其穴含以真玉踈而有風使魂不蕩空魄不沉寂有¶
<pb:KR3l0118_WYG_069-6a>¶
物拘制陶出隂陽後百年得遇生人交精之氣或再生¶
便為地仙耳我沒蘭昌之時具以白貴妃貴妃恤之命¶
中貴人陳𤣥造受其事送終之器皆得如約今已百年¶
矣仙師之兆莫非今宵良㑹乎此乃宿分非偶然耳昭¶
因詰申天師之貎乃田山叟之魁梧也昭大驚曰山叟¶
即天師明矣不然何以委曲使予符曩日之事哉又問¶
蘭鳯二子容曰亦當時宫人有容者為九仙媛所忌毒¶
而死之藏吾穴側與之交逰非一朝一夕耳鳯䑓請擊¶
<pb:KR3l0118_WYG_069-6b>¶
席而歌送昭容酒歌曰臉花不綻㡬含幽今夕陽春獨¶
換秋我守孤燈無白日寒雲嶺上更添愁蘭翹和曰幽¶
谷啼鸎整羽翰犀沉玉冷自長歎月華不忍扃泉户露¶
滴松枝一夜寒雲容和曰韶光不見分成塵曽餌金丹¶
忽有神不意薛生㩦舊律獨開幽谷一枝春昭亦和曰¶
誤入宫垣漏網人月華静洗玉階塵自疑飛到蓬萊頂¶
瓊艶三枝半夜春詩畢旋聞雞鳴三人曰可歸室矣昭¶
持其衣超然而去初覺門户至㣲及經閾亦無所妨蘭¶
<pb:KR3l0118_WYG_069-7a>¶
鳯亦告辭而他往矣但燈燭熒熒侍婢凝立帳幄綺繡¶
如貴戚家焉遂同寢處昭甚慰喜如此數夕但不知昏¶
旦容曰吾體已蘇矣但衣服破故更得新衣則可起矣¶
今有金扼臂君可持往近縣易衣服昭懼不敢去曰恐¶
為州邑所執容曰無憚但將我白綃去有急即䝉首人¶
無能見矣昭然之遂出三鄉貨之市其衣服夜至穴則¶
容已迎門而笑引入曰但啓櫬當自起矣昭如其言果¶
見容體已生及回顧帷帳但一大穴多𡨕器服玩金玉¶
<pb:KR3l0118_WYG_069-7b>¶
唯取寳器而出遂與容同歸金陵幽棲至今見在容鬂¶
不衰豈非俱餌天師之靈藥耶申師名元之(出傳/記)¶
　　　　韋䝉妻¶
韋䝉妻許氏居東京翊善里自云許氏世有神仙皆上¶
為髙真受天帝重任性潔净熟詩禮二經事舅姑以孝¶
聞䝉為尚書郎早夭許舅姑亦亡唯一女年十二嵗甚¶
聪慧已能記易及詩忽無疾而卒許甚憐之不忍逺𦵏¶
殯扵堂側居數月聞女扵殯宫中語許與侍婢搃䈂發¶
<pb:KR3l0118_WYG_069-8a>¶
棺視之已生矣言初卒之狀云忽見二青衣童子可年¶
十二三持一紅幡來庭中呼某名曰韋小真天上召汝¶
于是引之昇天可半日到天上見宫闕崇麗天人皆錦¶
繡毛羽五色之衣金冠玉笏亦多玉童玉女皆珠玉五¶
色之衣花木如琉璃寳玉之形風動有聲如樂曲鏗鏘¶
和雅既到宫中見韓君司命曰汝九世祖有功扵國有¶
恵及人近已擢為地下主者即遷地仙之品汝母心扵¶
至道合陟仙階即令延汝于丹陵之闕汝祖考三世皆¶
<pb:KR3l0118_WYG_069-8b>¶
已生天矣遂使二童送歸母便可齋沐太乙使者即當¶
至矣許常持妙真經往往感致異香及殊常光色衆共¶
異之已十餘年矣及小真歸後三日果有仙樂之聲下¶
其庭中許與小真摠笄一時昇天有龍虎兵騎三十餘¶
人導従而去乃長慶元年辛丑嵗也(出仙傳/拾遺)¶
　　　　慈恩塔院女仙¶
唐太和二年長安城南韋曲慈恩寺塔院月夕忽見一¶
美婦人従三四青衣來遶佛塔言笑甚有風味回顧侍¶
<pb:KR3l0118_WYG_069-9a>¶
婢曰白院主借筆硯來乃扵北廊柱上題詩曰黄子陂¶
頭好月明忘却華筵到曉行烟收山低翠黛横折得荷¶
花贈逺生題訖院主執燭將視之悉變為白鶴冲天而¶
去書迹至今尚存(出河/東記)¶
　¶
　¶
　¶
　¶
<pb:KR3l0118_WYG_069-9b>¶
　¶
　¶
　¶
　¶
　¶
　¶
　¶
　太平廣記卷六十九¶
