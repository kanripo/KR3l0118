# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:22.422922
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百九十一
<pb:KR3l0118_WYG_191-1a>¶
欽定四庫全書¶
　太平廣記卷一百九十一¶
　　驍勇一¶
　　　甾丘訢　　　朱遵　　　　趙雲¶
　　　吕䝉　　　　任城王　　　桓石䖍¶
　　　楊大眼　　　麥鐵杖　　　彭樂¶
　　　髙開道　　　杜伏威　　　尉遲敬徳¶
　　　柴紹弟　　　秦叔寳　　　薛仁貴¶
<pb:KR3l0118_WYG_191-1b>¶
　　　公孫武達　　程知節　　　薛萬徹¶
　　　李楷固　　　王君㚟　　　宋令文¶
　　　彭博通　　　李宏　　　　辛承嗣¶
　　　　甾丘訢¶
周世東海之上有勇士甾丘訢以勇聞於天下過神泉¶
令飲馬其僕曰飲馬於此者馬必死丘訢曰以丘訢之¶
言飲之其馬果死丘訢乃去衣㧞劒而入三日三夜殺¶
二蛟一龍而出雷神隨而擊之十日十夜𦕈其左目要¶
<pb:KR3l0118_WYG_191-2a>¶
離聞而往見之丘訢出送有喪者要離往見丘訢於墓¶
所曰雷神擊子十日十夜𦕈子左目夫天怨不旋日人¶
怨不旋踵子至今弗報何也叱之而去墓上振憤者不¶
可勝數要離歸謂人曰甾丘訢天下勇士也今日我辱¶
之於衆人之中必來殺我暮無閉門寢無閉戸丘訢至¶
夜半果來㧞劔柱頸曰子有死罪三辱我於衆人之中¶
死罪一也暮無閉門死罪二也寢不閉戸死罪三也要¶
離曰子待我一言而後殺也子來不謁一不肖也㧞劒¶
<pb:KR3l0118_WYG_191-2b>¶
不刺二不肖也刄先詞後三不肖也子能殺我者是毒¶
藥之死耳丘訢收劒而去曰嘻天下所不若者唯此子¶
也(出獨/異志)¶
　　　　朱遵¶
漢朱遵仕郡功曹公孫述僣號遵擁郡人不伏述攻之¶
乃以兵拒述埋車絆馬而戰死光武追贈輔漢將軍吳¶
漢表為置祠一曰遵失首退至此地絆馬訖以手摸頭¶
始知失首於是土人感而義之乃為置祠號為健兒廟¶
<pb:KR3l0118_WYG_191-3a>¶
後改勇士祠(出新津/縣圖經)¶
　　　　趙雲¶
蜀趙雲字子龍身長八尺姿容雄偉居劉備前鋒為曹¶
公所圍乃大開門偃旗皷曹公引去疑有伏兵雲於後¶
射之公軍大駭死者甚多備明日自來視昨日戰處曰¶
子龍一身都是膽也(出趙雲/别傳)¶
　　　　吕䝉¶
吳吕䝉隨姊夫鄧當擊賊時年十六呵叱而前當不能¶
<pb:KR3l0118_WYG_191-3b>¶
禁歸言於母曰貧賤難可居設有功富貴可致又曰不¶
探虎穴安得虎子果成大名(出獨/異志)¶
　　　　魏任城王¶
魏任城王彰武帝子也少而剛毅學隂陽緯候之術誦¶
六韜洪範之書數千言武帝謀伐吳問彰取其利師之¶
決王善左右射好擊劒百步中於懸髮時樂浪國獻彪虎¶
文如錦斑以鐵為檻驍勇之徒莫敢輕視彰曳虎尾以¶
繞臂虎弭耳無聲莫不伏其神勇時南越獻白象子在¶
<pb:KR3l0118_WYG_191-4a>¶
帝前手頓其鼻象伏不動文帝鑄萬鈞鐘置崇華殿前¶
欲徙之力士百人引之不動彰乃負之而趨四方聞其¶
神勇皆寢兵自固帝曰以王權武吞併吳蜀如鴟銜腐¶
䑕耳彰薨如漢東平王塟禮及喪出空中聞數百人泣¶
聲送喪者皆言昔亂軍傷殺者皆無槨王之仁惠收其¶
朽骨死者歡於九土精靈知其懐感故人美王之徳國¶
史撰任城舊事二卷至東晉初藏於秘閣(出拾/遺錄)¶
　　　　桓石䖍¶
<pb:KR3l0118_WYG_191-4b>¶
晉桓石䖍有材幹趫捷絕倫隨父豁在荆州於獵圍中¶
見猛獸被數箭而伏諸督將素知其勇戱令㧞箭石䖍¶
因急往㧞一箭猛虎踞躍石䖍亦跳髙於猛獸復㧞一¶
箭而歸時人有患疾者謂曰桓石䖍來以怖之病者多¶
愈(出獨/異志)¶
　　　　楊大眼¶
後魏楊大眼武都氐難當之孫少有膽氣跳走如飛髙¶
祖南伐李冲典選征官大眼求焉冲不許大眼曰尚書¶
<pb:KR3l0118_WYG_191-5a>¶
不見知為尚書出一技便以繩長三丈繋髻而走繩直¶
如矢馬馳不及見者莫不驚歎冲曰千載已來未有逸¶
材若此者遂用為軍主稍遷輔國將軍王肅初歸國也¶
謂大眼曰在南聞君之名以為眼如車輪今見乃不異¶
人眼大眼曰若旗皷相望瞋眸奮發足使君亡魂喪膽¶
何必大如車輪當代推其驍果以為張關不過也(出談/藪)¶
　　　　麥鐵杖¶
麥鐵杖韶州翁源人也有勇力日行五百里初仕陳朝¶
<pb:KR3l0118_WYG_191-5b>¶
常執繖隨駕夜後多潜往丹陽郡行盗及明却趂仗下¶
執役往廻三百餘里人無覺者後丹陽頻奏盜賊蹤由¶
後主疑之而惜其材力捨而不問陳亡入隋委質於楊¶
素素將平江南諸郡使鐵杖夜泅水過楊子江為廵邏¶
者所捕差人防守送於姑蘓到庱亭遇夜伺守者寐熟¶
竊其兵刃盡殺守者走㢠廻乃口銜二首級攜劒復浮渡¶
大江深為楊素奬用後官至本郡太守今南海多麥氏¶
皆其後也(出嶺表/錄異)¶
<pb:KR3l0118_WYG_191-6a>¶
　　　　彭樂¶
北齊將彭樂勇猛無𩀱時神武率樂等十餘萬人於沙¶
苑與宇文護戰時樂飲酒乘醉深入被刺肝肚俱出内¶
之不盡截去之復入戰護兵遂敗相枕籍死者三萬餘¶
人(出獨/異志)¶
　　　　髙開道¶
隋末髙開道被箭鏃入骨命一醫工㧞之不得開道問¶
之云畏王痛開道斬之更命一醫云我能㧞之以一小¶
<pb:KR3l0118_WYG_191-6b>¶
斧子當刺下瘡際用小棒打入骨一寸以鉗㧞之開道¶
飲㗖自若賜醫工絹三百匹後為其將張金樹所殺(出/獨)¶
(異/志)¶
　　　　杜伏威¶
隋大業末杜伏威與陳稜戰於齊州裨將射中伏威額¶
怒曰不殺射者終不㧞此箭由是奮入獲所射者乃令¶
㧞箭然後斬首稜乃大敗(出獨/異志)¶
　　　　尉遲敬徳¶
<pb:KR3l0118_WYG_191-7a>¶
王充兄子琬使於竇建徳軍中乘煬帝所御駿馬鎧甲¶
甚鮮太宗曰彼所乘眞良馬也尉遲敬徳請往取之乃¶
與三騎直入賊軍擒琬引其馬以歸賊衆無敢當者敬¶
徳常侍宴慶善宫時有班在其上者敬徳怒曰汝有何¶
功合坐我上任城王道宗次其下解喻之敬徳勃焉拳¶
毆道宗目幾至眇(出譚/賔錄)¶
　　　　柴紹弟¶
唐柴紹之弟某有材力輕趫迅捷踊身而上挺然若飛¶
<pb:KR3l0118_WYG_191-7b>¶
十餘歩乃止太宗令取趙公長孫無忌鞍韀仍先報無¶
忌令其守備其夜見一物如鳥飛入宅内割𩀱&KR0817;而去¶
追之不及又遣取丹陽公主鏤金函枕飛入内房以手¶
撚土公主面上舉頭即以他枕易之而去至曉乃&KR0116;嘗¶
著吉莫靴走上磚城且至女墻手無攀引又以足蹈佛¶
殿柱至簷頭捻椽覆上越百尺樓閣了無障礙太宗竒¶
之曰此人不可處京邑出為外官時人號為壁龍太宗¶
嘗賜長孫無忌七寳𢃄直千金時有大盜叚師子從屋¶
<pb:KR3l0118_WYG_191-8a>¶
上椽孔間而下露㧞刀謂曰公動即死遂於枕函中取¶
帶去以刀拄地踊身椽孔間出(出朝野/僉載)¶
　　　　秦叔寳¶
唐太宗每臨陣望賊中驍將驍士炫燿人馬出入來去¶
者頗病之輒命秦叔寳取之叔寳應命躍馬負槍而進¶
必刺之於萬衆之中人馬俱倒及後叔寳居多疾病謂¶
人曰吾少長戎馬前後所經二百餘陣屢中重瘡計吾¶
出血亦數斛矣何能不病乎(出譚/賔錄)¶
<pb:KR3l0118_WYG_191-8b>¶
　　　　薛仁貴¶
唐太宗征遼東駐蹕于陣薛仁貴著白衣握㦸槖鞬張¶
弓大呼所向披靡太宗謂曰朕不喜得遼東喜得卿也¶
後率兵擊突厥於雲州突厥先問唐將為何曰薛仁貴¶
也突厥曰吾聞薛仁貴流會州死矣安得復生仁貴脱¶
兠鍪見之突厥相視失色下馬羅拜稍遁去(出譚/賔錄)¶
　　　　公孫武達¶
唐左武衛大將軍公孫武達有膂力嘗遇賊盡劫其衣¶
<pb:KR3l0118_WYG_191-9a>¶
物逼武達索靴武達受足與之賊俯就引靴武達毆之¶
死於手下以其兵仗禦餘宼獲免(出譚/賔錄)¶
　　　　程知節¶
唐裵行儼與王充戰先馳赴敵為流矢所中墜於地程¶
知節救之殺數人充軍披靡知節乃抱行儼重騎而還¶
為充騎所逐刺槊洞過知節廻身捩折其槊斬獲者與¶
行儼皆免(出譚/賔錄)¶
　　　　薛萬徹¶
<pb:KR3l0118_WYG_191-9b>¶
唐契苾阿力征遼東以騎八百遇賊合戰被槊中腰為¶
賊所窘尚輦奉御薛萬徹單馬入殺賊騎救阿力於羣¶
賊之中與之俱出阿力氣盡束瘡而戰賊乃退(出譚/賔錄)¶
　　　　李楷固¶
唐天后時將軍李楷固契丹人也善用䌈索李盡忠之¶
敗也麻仁節張𤣥遇等並被䌈將麞鹿狐兎走馬遮截¶
放索䌈之百無一漏鞍馬上弄弓矢矛矟狀如飛仙天¶
后惜其材不殺用以為將稍貪財好色出為潭州喬口¶
<pb:KR3l0118_WYG_191-10a>¶
鎭將憤恚而卒也(出朝野/僉載)¶
　　　　王君㚟¶
唐王君㚟攝御史中丞判凉州都督事𤣥宗於廣達樓¶
引君㚟及妻夏氏宴設賜金帛夏氏亦勇決每君㚟臨¶
陣夏氏亦有戰功凉州有回紇契苾思結陣四部落為¶
酋長君㚟微時往來凉府為回紇所輕及君㚟為河西¶
節度使回紇等怏怏耻在麾下君㚟奏回紇等部落難¶
制潜有謀叛遂留四部都督後四部落黨與謀叛君㚟¶
<pb:KR3l0118_WYG_191-10b>¶
以復怨㑹吐蕃間道往突厥君㚟率精騎往肅州掩之¶
還至甘州南鞏筆驛四部落伏兵突起君㚟與賊力戰¶
自朝至晡左右盡死遂殺君㚟(出譚/賔錄)¶
　　　　宋令文¶
唐宋令文者有神力禪定寺有牛觸人莫之敢近築圏¶
以闌之令文怪其故遂袒裼而入牛竦角向前令文接¶
兩角㧞之應手而倒頸骨皆折而死又以五指撮碓觜¶
壁上書得四十字詩為太學生以一手挾講堂柱起以¶
<pb:KR3l0118_WYG_191-11a>¶
同房生衣於柱下壓之許重設酒乃為之出令文有三¶
子長之問有文譽次之愻善書次之悌有勇力之悌後¶
左降朱鳶會賊破驩州以之悌為總管擊之募壯士得¶
八人之悌身長八尺被重甲直前大呌曰獠賊動即死¶
賊七百人一時俱剉大破之(出朝野/僉載)¶
　　　　彭博通¶
唐彭博通者河間人也身長八尺曾於講堂堦上臨堦¶
而立取鞋一輛以臂夾令有力者後㧞之鞋底中斷博¶
<pb:KR3l0118_WYG_191-11b>¶
通脚終不移牛駕車正走博通倒曳車尾却行數十歩¶
横㧞車轍深二尺皆縱横破裂曾游𤓰歩江有急風張¶
帆博通捉尾纜挽之不進(出朝野/僉載)¶
　　　　李宏¶
唐定襄公李宏虢王之子身長八尺曽獵遇虎搏之踣¶
而卧虎坐其上奴走馬旁過虎跳攫奴後鞍宏起引弓¶
射之而斃宏及奴一無所傷(出朝野/僉載)¶
　　　　辛承嗣¶
<pb:KR3l0118_WYG_191-12a>¶
唐忠武將軍辛承嗣輕捷曾解鞍絆馬脱衣而卧令一¶
人百歩走馬持鎗而來承嗣鞴馬解絆著衣擐甲上馬¶
盤鎗逆拒刺馬擒人而還承嗣後與將軍元帥奬馳騁¶
一手捉鞍撟𩀱足直上捺蜻蜓走馬二十里與中郎裴¶
紹業于青海被吐番所圍謂紹業曰將軍相隨共出紹¶
業懼不敢承嗣曰為將軍試之單馬持鎗所向皆靡却¶
迎紹業出承嗣馬被箭乃跳下奪賊壯馬乘之一無所¶
傷裴旻與幽州都督孫佺北征被奚賊所圍旻馬上立¶
<pb:KR3l0118_WYG_191-12b>¶
走輪刀雷發箭若星流應刀而斷賊不敢取蓬飛而去¶
(出朝野/僉載)¶
　¶
　¶
　¶
　¶
　¶
　太平廣記卷一百九十一¶
