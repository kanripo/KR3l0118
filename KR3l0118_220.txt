# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:23.168935
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百二十
<pb:KR3l0118_WYG_220-1a>¶
欽定四庫全書¶
　太平廣記卷二百二十¶
　　醫三¶
　　　申光遜　　　孫光憲　　　漁人妻¶
　　　陳寨　　　　陶俊　　　　張易¶
　　　廣陵木工　　飛蠱　　　　菌毒¶
　　　田承肇　　　蛇毒　　　　治葛鴆¶
　　　雜説藥¶
<pb:KR3l0118_WYG_220-1b>¶
　　異疾¶
　　　綘州僧　　　崔爽　　　　劉録事¶
　　　句容左史　　崔融　　　　刁俊朝¶
　　　李生　　　　魏淑　　　　皇甫及¶
　　　王布　　　　侯又𤣥　　　李言吉¶
　　　蒯亮¶
　　　醫三¶
　　　　申光遜¶
<pb:KR3l0118_WYG_220-2a>¶
近代曹州觀察判官申光遜言本家桂林有官人孫仲¶
敖寓居於桂交廣人也申徃謁之延於卧内冠簪相見¶
曰非慵於巾櫛也葢患腦痛爾即命醇酒升餘以辛辣¶
物洎胡椒乾薑等屑僅半杯以温酒調又於枕函中取¶
一黑漆筩如今之笙項安於鼻竅吸之至盡方就枕有¶
汗出表其疾立愈蓋鼻飲蠻獠之𩔖也(出玉堂/閒話)¶
　　　　孫光憲¶
火燒瘡無出醋泥甚騐孫光憲嘗家人作煎餅一婢抱¶
<pb:KR3l0118_WYG_220-2b>¶
憲子擁爐不覺落火炭之上遽以醋泥傅之至曉不痛¶
亦無瘢痕是俗説不厭多聞(出北夢/瑣言)¶
　　　　漁人妻¶
瓜村有漁人妻得勞疾轉染死者數人或云取病者生釘¶
棺中棄之病可絶頃之其女病即生釘棺中流之江至金¶
山有漁人見而異之引至岸開視之女猶活因取置漁舍¶
每得鰻黧魚以食之久之病愈遂以為妻今尚無恙(出稽/神錄)¶
　　　陳寨¶
<pb:KR3l0118_WYG_220-3a>¶
陳寨者泉州晉江巫也善禁祝之術為人治疾多愈者¶
有漳州逆旅蘇猛其子病狂人莫能療乃往請陳陳至¶
蘇氏子見之㦸手大罵寨曰此疾入心矣乃立壇於堂¶
中戒人無得竊視至夜乃取蘇氏子劈為兩片懸堂之¶
東壁其心懸北簷下寨方在堂中作法所懸之心遂為¶
犬食寨求之不得驚懼乃持刀宛轉於地出門而去主¶
人弗知謂其作法耳食頃乃持心而入内於病者之腹¶
被髪連叱其腹遂合蘇氏子既悟但連呼遞鋪遞鋪家¶
<pb:KR3l0118_WYG_220-3b>¶
人莫之測乃其日去家數里有驛吏手持官文書死於¶
道傍初南中驛路二十里置一遞鋪驛吏持符牒以次¶
𫝊授欲近前鋪輒連呼以警之乃寨取驛吏之心而活¶
蘇氏蘇遂愈如故(出稽/神録)¶
　　　　陶俊¶
江南吉州刺史張曜卿有傔力者陶俊性謹直嘗從軍¶
征江西為飛石所中因有腰足之疾恒扶杖而行張命¶
守舟于廣陵之江口因至白沙市避雨於酒肆同立者¶
<pb:KR3l0118_WYG_220-4a>¶
甚衆有二書生過於前獨顧俊相與言曰此人好心宜¶
為療其疾即呼俊與藥二丸曰服此即愈乃去俊歸舟¶
吞之良乆覺腹中痛楚甚頃之痛止疾亦多差操篙理¶
纜尤覺輕健白沙去城八十里一日往復不以為勞後¶
訪二書生竟不復見(出稽/神録)¶
　　　　張易¶
江南刑部郎中張易少居菑川病熱困惙且甚恍惚見¶
一神人長可數寸立於枕前持藥三丸曰吞此可愈易¶
<pb:KR3l0118_WYG_220-4b>¶
受而亟吞之二丸嗛之一丸落席有聲因自起求之不¶
得家人驚問何為具述所見病因即愈爾日出入里巷¶
了無所苦(出稽/神録)¶
　　　　廣陵木工¶
廣陵有木工因病手足皆舉縮不能復執斤斧扶踴行¶
乞至后土廟前遇一道士長而黑色神采甚異呼問其¶
疾因與藥數丸曰餌此當愈旦日平明復會於此木工¶
辭曰某不能行家去此逺明日雖晩尚未能至也道士¶
<pb:KR3l0118_WYG_220-5a>¶
曰爾無憂但早至此遂别去木工既歸餌其藥頃之手¶
足痛甚中夜乃止因即得寐五更而寤覺手足甚輕因¶
下牀趨走如故即馳詣后土廟前乆之乃見道士倚杖¶
而立再拜陳謝道士曰吾授爾方可救人疾苦無為木¶
匠耳遂再拜受之因問其名居曰吾在紫極宫有事可¶
訪吾也遂去木匠得方用以治疾無不愈者至紫極宫¶
訪之竟不復見後有婦人乆疾亦遇一道士與藥而差¶
言其容貌亦木工所見也廣陵尋亂木工竟不知所之¶
<pb:KR3l0118_WYG_220-5b>¶
(出稽/神録)¶
　　　　飛蠱¶
江嶺之間有飛蠱其来也有聲不見形如鳥鳴啾啾唧¶
唧然中人即為痢便血醫藥多不差旬日間必不救(出/朝)¶
(野僉/載)¶
　　　　菌毒¶
嶺南風俗多為毒藥令老奴食冶葛死埋之土堆上生¶
菌子其正當腹上食之立死手足額上生者當日死旁¶
<pb:KR3l0118_WYG_220-6a>¶
自外者數日死漸逺者或一月兩月全逺者或二年三¶
年無得活者惟有陳懐卿家藥能解之或有以菌藥塗¶
馬鞭頭馬控上拂著手即毒拭著口即死(出朝野/僉載)¶
　　　　田承肇¶
王蜀將田承肇常領騎軍戍于鳯翔因引騎潛出解鞍¶
憇於林木之下面前忽見方圓數尺静地中有小𣗳子¶
一莖髙數尺並無柯葉挺然而立尤甚光滑肇就之翫¶
弄以手上下摩娑頃刻間手指如中毒藥苦不禁於是¶
<pb:KR3l0118_WYG_220-6b>¶
鞭馬歸營至臂膊已麤於桶時有村嫗善禁居在深山¶
中急使人召得已將不救嫗曰此是胎生七寸蛇戲處¶
噴毒在𣗳木間捫著𣗳枝立合致卒肇曰是也急使人¶
就彼斸之果獲二蛇長六七寸斃之嫗遂禁勒自膊間¶
趂漸漸下至于腕又併趂入食指盡食指一節趂之不¶
出蹙成一毬子許肉丸遂以利刀斷此一節所患方除¶
其斷下一節巨如一氣毬也(出玉堂/閒話)¶
　　　　蛇毒¶
<pb:KR3l0118_WYG_220-7a>¶
趙延禧云遭惡蛇虺所螫處帖之艾炷當上灸之立差¶
不然即死凡蛇齧處乆之引去毒氣即止(闕/)¶
　　　　冶葛鴆¶
冶葛食之立死有冶葛處即有白藤花能解冶葛毒鴆¶
鳥食水之處即有犀牛犀牛不濯角其水物食之必死¶
為鴆食蛇之故(出朝野/僉載)¶
　　　　雜説藥¶
醫書言虎中藥箭食清泥野豬中藥箭豗薺苨而食雉¶
<pb:KR3l0118_WYG_220-7b>¶
被鷹傷以地黄葉帖之又礜石可以害䑕張鷟曾試之¶
䑕中毒如醉亦不識人猶知取泥汁飲之須㬰平復鳥¶
獸蟲物猶知解毒何况人乎&KR0013;蠶齧者以甲蟲末傅之¶
被馬咬者燒鞭鞘灰塗之葢取其相服也蜘蛛齧者雄¶
黄末傅之筋斷須續者取旋覆根絞取汁以筋相對以¶
汁塗而封之即相續如故蜀兒奴逃走多刻筋以此續¶
之百不失一(出朝野/僉載)¶
　　　異疾¶
<pb:KR3l0118_WYG_220-8a>¶
　　　　綘州僧¶
永徽中綘州有一僧病噎都不下食如此數年臨命終¶
告其弟子云吾氣絕之後便可開吾胸喉視有何物欲¶
知其根夲言終而卒弟子依其言開視胸中得一物形¶
似魚而有兩頭遍體悉是肉鱗弟子致鉢中跳躍不止¶
戲以諸味致鉢中雖不見食須㬰悉化成水又以諸毒¶
藥内之皆隨銷化時夏中藍熟寺衆於水次作靛有一¶
僧往因以少靛致鉢中此蟲恇懼遶鉢馳走須㬰化成¶
<pb:KR3l0118_WYG_220-8b>¶
水世𫝊以靛水療噎疾(出廣五/行記)¶
　　　　崔爽¶
永徽中有崔爽者每食生魚三斗乃足於後飢作鱠未¶
成爽忍飢不禁遂吐一物狀如蝦蟇自此之後不復能¶
食鱠矣(出朝野/僉載)¶
　　　　劉録事¶
和州劉録事者大歴中罷官居和州旁縣食兼數人尤¶
能食鱠嘗言鱠味未嘗果腹邑客乃網魚百餘斤㑹於¶
<pb:KR3l0118_WYG_220-9a>¶
野庭觀其下筯劉初食鱠數楪忽似小哽因彀出一骨¶
珠子大如豆乃寘於茶甌中以楪覆之食未半怪覆甌¶
楪傾側舉視之向骨珠子巳長數寸如人狀座客競觀¶
之隨視而長頃刻長及人遂捽劉因相毆流血良乆各¶
散走一循廰之西一轉廰之左俱及後門相觸翕成一¶
人乃劉也神已癡矣半日方能語訪其所以皆不省之¶
劉自是惡鱠(出酉陽/雜俎)¶
　　　　句容佐史¶
<pb:KR3l0118_WYG_220-9b>¶
句容縣佐史能啖鱠至數十斤恒食不飽縣令聞其善¶
啖乃出百斤史快食至盡因覺氣悶乆之吐出一物狀¶
如麻鞋底縣令命洗出安鱠所鱠悉成水累問醫人術¶
士莫能名之令小吏持往揚州賣之冀有識者誡之若¶
有買者但髙舉其價看至幾錢其人至揚州四五日有¶
胡求買初起一千累增其價至三百貫文胡輒還之初¶
無酬酢人謂胡曰是句容縣令家物君必買之當相隨¶
去胡因隨至句容縣令問此是何物胡云此是銷魚之¶
<pb:KR3l0118_WYG_220-10a>¶
精亦能銷人腹中塊病人有患者以一片如指端繩繋¶
之置病所其塊即銷我本國太子少患此病父求愈病¶
者賞之千金君若見賣當獲大利令竟賣半與之(出廣/異記)¶
　　　　崔融¶
唐國子司業知制誥崔融病百餘日腹中蟲蝕極痛不¶
能忍有一物如守宫從下部出須㬰而卒(出朝野/僉載)¶
　　　　刁俊朝¶
安康伶人刁俊朝其妻巴嫗項癭者初㣲若雞卵漸巨¶
<pb:KR3l0118_WYG_220-10b>¶
如三四升缻盎積五年大如數斛之鼎重不能行其中¶
有琴瑟笙磬塤箎之響細而聼之若合音律泠泠可樂¶
積數年癭外生小宂如針芒者不知幾億每天欲雨則¶
宂中吹白煙霏霏如絲縷漸髙布散結為屯雲雨則立¶
降其家少長懼之咸請逺送巖宂俊朝戀戀不能已因¶
謂妻曰吾廹以衆議將不能庇於伉儷送君於無人之¶
境如何妻曰吾此疾誠可憎惡送之亦死拆之亦死君¶
當為我決拆之看有何物俊朝即磨淬利刃揮挑將及¶
<pb:KR3l0118_WYG_220-11a>¶
妻前癭中軒然有聲遂四分披裂有一大猱跳躍蹋而¶
去即以帛絮裹之雖癭疾頓愈而㝠然大漸矣明日有¶
黄冠扣門曰吾乃昨日癭中走出之猱也吾夲獼猴之¶
精解致風雨無何與漢江鬼愁潭老蛟還往常與覘船¶
舸將至俾他覆之以求舟中餱糧以養孫息昨者太一¶
誅蛟捜索黨與故借君夫人蝤蠐之領以匿性命雖分¶
不相干然為累亦甚矣今於鳯凰山神處求得少許&KR0149;¶
膏請君塗之幸當立愈俊朝如其言塗之隨手瘡合俊¶
<pb:KR3l0118_WYG_220-11b>¶
朝因留黄冠烹雞設食食訖貰酒欲飲黄冠因囀喉髙¶
歌又為絲匏瓊玉之音罔不鏗鏘可愛既而辭去莫知¶
所詣時太定中也(出續𤣥/怪録)¶
　　　　李生¶
天寳中有隴西李生自白衣調選桂州參軍既至任以¶
熱病旬餘覺左乳痛不可忍及視之隆若癰腫之狀即¶
召醫驗其脈醫者曰臟腑無他若臆中有物以喙攻其¶
乳乳痛而癰不可為也又旬餘病甚一日癰潰有一雉¶
<pb:KR3l0118_WYG_220-12a>¶
自左乳中突而飛出不知所止是夕李生卒(出宣/室志)¶
　　　　魏淑¶
大歴中元察為卭州刺史而州城將有魏淑者膚體洪¶
壯年方四十親老妻少而忽中異疾無所酸苦但飲食¶
日損身體日銷耳醫生術士拱手無措寒暑未周即如¶
嬰孩焉不復能行坐語言其母與妻更相提抱遇淑之¶
生日家人召僧致齋其妻乃以釵股挾之以哺須㬰能¶
盡一小甌自是日加所食身亦漸長不半歳乃復其初¶
<pb:KR3l0118_WYG_220-12b>¶
察則授與故職趨驅氣力且無少異後十餘年捍蠻戰¶
死于陳(出集/異記)¶
　　　　皇甫及¶
皇甫及者其父為太原少尹甚鍾愛之及生如常兒至¶
咸通壬辰歳年十四矣忽感異疾非有切肌徹骨之苦¶
但暴長耳逾時而身越七尺帶兼數圍長啜大嚼復三¶
倍於昔矣明年秋無疾而逝(出三水/小牘)¶
　　　　王布¶
<pb:KR3l0118_WYG_220-13a>¶
永貞年東市百姓王布知書藏錢千萬商旅多賔之有¶
女年十四五艷䴡聰悟鼻兩孔各垂息肉如皁莢子其¶
根細如麻綖長寸許觸之痛入心髓其父破錢數百萬¶
治之不差忽一日有梵僧乞食因問布知君女有異疾¶
可一見吾能止之布被問大喜即見其女僧乃取藥色¶
正白吹其鼻中少頃摘去之出少黄水都無所苦布賞¶
之百金梵僧曰吾修道之人不受厚施唯乞此息肉遂¶
珍重而去勢疾如飛布亦意其賢聖也計僧去五六坊¶
<pb:KR3l0118_WYG_220-13b>¶
復有一少年美如冠玉騎白馬遂扣其門曰適有胡僧¶
到無布遽延入具述胡僧事其人吁嗟不悦曰馬小蹶¶
足竟後此僧布驚異詰其故曰上帝失樂神二人近知¶
藏於君女鼻中我天人也奉命来取不意此僧先取之¶
當獲譴矣布方作禮舉手而失(出酉陽/雜俎)¶
　　　　侯又𤣥¶
荆州處士侯又𤣥嘗出郊厠于&KR0189;塜上及下跌傷其肘¶
瘡甚行數百歩逢一老人問何所苦也又𤣥具言且見¶
<pb:KR3l0118_WYG_220-14a>¶
其肘老人言偶有良藥可封之十日不開必愈又𤣥如¶
其言及解視一臂遂落又𤣥兄弟五六人互病病必出¶
血月餘又𤣥見兄兩臂忽病瘡六七處小者如榆錢大¶
者如錢皆成人面(闕/)¶
又江表嘗有商人左臂有瘡悉如人面亦無他苦商人¶
戲滴酒口中其面亦赤以物食之凡物必食食多覺膊¶
内肉漲起疑胃在其中也或不食之則一臂瘠焉有善¶
醫者敎其歴試諸藥金石草木悉試之至貝母其瘡乃¶
<pb:KR3l0118_WYG_220-14b>¶
聚眉閉口商人喜曰此藥必治也因以小葦筒毁其口¶
灌之數日成痂遂愈(出酉陽/雜俎)¶
　　　　李言吉¶
金州防禦使崔堯封有親外甥李言吉者左目上臉忽¶
痒而生一小瘡漸長大如鴨卵其根如弦恒壓其目不¶
能開堯封每患之他日飲之酒令大醉遂剖去之言吉¶
不知覺也贅既破中有黄雀鳴噪而去(出聞/竒録)¶
　　　　蒯亮¶
<pb:KR3l0118_WYG_220-15a>¶
處士蒯亮言其所知額角患瘤醫為割之得一黑石碁¶
子巨斧撃之終不傷缺復有足脛生瘤者因至親家為¶
猘犬所齚正齧其瘤其中得針百餘枚皆可用疾亦愈¶
(出稽/神録)¶
　¶
　¶
　¶
　¶
<pb:KR3l0118_WYG_220-15b>¶
　¶
　¶
　¶
　¶
　¶
　¶
　¶
　太平廣記卷二百二十¶
