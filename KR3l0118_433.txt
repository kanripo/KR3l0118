# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:29.204939
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百三十三
<pb:KR3l0118_WYG_433-1a>¶
欽定四庫全書¶
　太平廣記巻四百三十三　宋　李昉等　編¶
　　虎八¶
　　　張俊　　　　潯陽獵人　　柳并¶
　　　僧虎　　　　王瑶　　　　劉牧¶
　　　姨虎　　　　崔韜　　　　王行言¶
　　　　張俊¶
宣州溧水縣尉元澹家在懐州先將一莊客張俊祇承¶
<pb:KR3l0118_WYG_433-1b>¶
至官官滿却歸俊亦從之俊有妻一子三嵗亦與同行¶
至宋地衝夜俊抱兒從澹其妻乗驢在後十歩忽聞呌¶
聲俊奔視之妻已被虎所取俊白元妻今為虎所殺傷¶
誓欲報讐今以孩子奉上某儻生歸當酬哺養之恩不¶
爾便為僕賤終身元固止之不可復挾兩矢攜&KR0211;腰斧¶
下道黒而行去三十餘里皆深林重阻既而漸至一處¶
依近山谷有大樹百餘株疑近虎穴俊上樹伺之時漸¶
明見山下數十歩内如有物蹲伏起動之狀更候之欲¶
<pb:KR3l0118_WYG_433-2a>¶
明乃是虎也其妻已死為虎所禁屍自起拜虎訖自解¶
其衣裸而復僵虎又于窟中引四子皆大如狸掉尾歡¶
躍虎以舌䑛死人虎子競來爭食俊在樹上見之遂發¶
一箭正中虎額其虎騰躍又發一箭中其脇箭皆傅毒¶
虎遂驚躍狂亂吼怒頃刻而死俊復下樹以斧截虎頭¶
并殺四子亦取其首葛蔓貫之亦負妻屍走歩而歸日¶
曉追及澹感激之至(出原/化記)¶
　　　　潯陽獵人¶
<pb:KR3l0118_WYG_433-2b>¶
潯陽有一獵人常取虎為業於徑施弩弓焉毎日視之¶
見虎跡而箭已發未曾得虎舊説云人為虎所食即作¶
倀鬼之事即于其側樹下宻伺二更後見一小鬼青衣¶
髠髪齊眉䠥&KR0887;而來弓所撥箭發而去後食頃有一虎¶
來履&KR0211;而過既知之更攜一隻箭而去復如前状此人¶
速下樹下架箭而登樹覘之少頃虎至履&KR0211;箭發其虎¶
貫脇而死其倀鬼良久却回見虎死遂鼔舞而去也(出/原)¶
(化/記)¶
<pb:KR3l0118_WYG_433-3a>¶
　　　　柳并¶
河東柳并為監察御史入嶺推覆將一書吏隨行常所¶
委任至嶺下宿孤館中從吏皆在㕔内席地而寝時半¶
夜月初上衆皆卧并獨覺忽見一小鬼長尺餘状若獮¶
猴手持一紙幡子歩上階以幡揷書吏頭邉而去并乃¶
潛起㧞去之復卧伺焉少頃一虎入來遍嗅諸人而去¶
須臾小鬼又來别以幡子揷之復又㧞去之少頃虎又¶
來遍嗅而去如此者三度而天向明乃至旦召吏言其¶
<pb:KR3l0118_WYG_433-3b>¶
事旦日汝當難免自須為計不可隨我并有劔取與之¶
乃令逃難此吏素强勇&KR0157;劒入山尋逐虎穴行二十里¶
至一茅菴入其中不見有人惟見席上案硯朱筆有一¶
巻文書皆是人名或有勾者有未勾者己名在寫屋上¶
見一領虎皮吏懐其書并取皮仗劒而去行未數里見¶
一胡僧從後來趂呼之曰且住君不如告某為計即可¶
免矣吏即止與之言見其人狀異不敢殺之僧曰吾非¶
彊害君者是天配合食之豈不見適來文簿昨日已愆¶
<pb:KR3l0118_WYG_433-4a>¶
數期今彊脱終恐無益不如以小術厭之吏問其術僧¶
令登一樹以帶自縛用劒自刺少血塗一單衣投之我¶
以衣為禳之耳吏如言登樹投皮與僧衣之便作虎状¶
哮吼怒目光如電掣吏懼將欲墮者數過即取單衣刺¶
血塗之投於地虎得衣跳躍擘撦而吞之良久復為人¶
形曰子免矣乃遣去竟無患焉(出原/化記)¶
　　　　僧虎¶
袁州山中有一村院僧忘其法名偶得一虎皮戲被於¶
<pb:KR3l0118_WYG_433-4b>¶
身揺尾掉頭頗克肖之或於道旁戲鄉人皆懼而返走¶
至有遺其所擕之物者僧得之喜&KR0343;於要衝伺往來有¶
負販者歘自草中躍出昻然虎也皆棄所賫而奔毎蒙¶
皮而出常有所獲自以得計時時為之忽一日被之覺¶
其衣著于體及伏草中良久試暫脱之萬方皆不能脱¶
自視其手足虎也爪牙虎也乃近水照之頭耳眉目口¶
鼻尾毛皆虎矣非人也心又樂于草間遂捕狐兎以食¶
之拏攫飲啖皆虎也是後常與同𩔖遊處復為鬼神所¶
<pb:KR3l0118_WYG_433-5a>¶
役使夜則往來于山中寒暑雨雪不得休息甚厭苦之¶
形骸雖虎而心歴歴然人也但不能言耳周嵗餘一旦¶
餒甚求無所得乃潛伏道傍忽一人過于前遂躍而噬¶
之既死將分裂而食細視之一衲僧也心自惟曰我本¶
人心幸而為僧不能守禁戒求出輪㢠廻自為不善活變¶
為虎業力之大無有是者今又殺僧以充腸地獄安容¶
我哉我寧餒死弗重其罪也因仰天大號聲未絶忽然¶
皮落如脱衣状自視其身一裸僧也奔舊院院已荒廢¶
<pb:KR3l0118_WYG_433-5b>¶
乃用草&KR0210;身投于俗家得破衣數件走于鄰境佛寺因¶
遊方止臨川崇夀院衆堂中是時圓超上人居㸔經堂¶
其僧侍立不懈上人念其恭勤乃問爾何處人出家幾¶
夏臈修習何等法而勤勤若此對曰某心有悔行願因¶
上人決之但不欲他僧聞耳乃屏侍者問之其僧言為¶
虎之事叩頭作禮求懴罪業上人謂曰生死罪福皆由¶
念作刹那之間即分天堂地獄豈在前生後世耶爾惡¶
念為虎善念為人豈非證哉茍有志乎脱離者趣無上¶
<pb:KR3l0118_WYG_433-6a>¶
菩提還元反本念不著則人不為虎虎不為人矣方今¶
閩中大善知識比肩爾其往哉僧乃奉教上人尋話于¶
智作長老長老往見之以上人向者事問皆無異同雙¶
目猶赤耽然可畏也後入嶺不知所適(出髙/僧傳)¶
　　　　王瑶¶
漢州西四十五里有富叟王瑶所居水竹園林占一川¶
之勝境而往來之人多迂道以經焉既至瑶心盡誠接¶
待有賣瓦金石生者常言住在西山毎來必休於此積¶
<pb:KR3l0118_WYG_433-6b>¶
十數年率五日一至瑶宻異之外視其所買又非山中¶
所用者一日瑶伺其來因竭力奉之石亦無媿近晩將¶
去瑶曰思至生居為日久矣今者幸願偕焉石生曰吾¶
敝土窮山不足為訪瑶即隨行十數里暝色將起石生¶
曰爾可還矣瑶曰竊慕髙躅願効誠力但生所欲皆可¶
以奉所以求知其居焉石生固辭瑶追從不已石生忽¶
以拄杖畫地遂為巨壑而身亦騰為白虎哮吼顧瞻瑶¶
驚駭惶怖因蒙面匍匐而走明日再往曾無人跡自是¶
<pb:KR3l0118_WYG_433-7a>¶
石生不復經過矣(出集/異記)¶
　　　　劉牧¶
成應元事統云劉牧字子仁常居南沙野中樂山鳥之¶
啼愛風松之韻植果種蔬野人欺之多伐樹踐囿牧曰¶
我不負人人何負我有一虎近其居作穴見牧則揺尾¶
牧曰汝來䕶我也虎輙俛首歴數年野人不敢侵後牧¶
卒虎乃去(出獨/異志)¶
　　　　姨虎¶
<pb:KR3l0118_WYG_433-7b>¶
劒州永歸葭萌劒門益昌界嘉陵江側有婦人年五十¶
已來自稱十八姨往往來民家不飲不食毎教諭於人¶
曰但作好事莫違負神理居家和順孝行為上若為惡¶
事者我常令猫兒三五箇廵檢汝語未畢遂去或奄忽¶
不見毎嵗約三五度有人遇之民間知其虎所化也皆¶
敬懼之焉(出録/異記)¶
　　　　崔韜¶
崔韜蒲州人也旅遊滁州南抵歴陽曉發滁州至仁義¶
<pb:KR3l0118_WYG_433-8a>¶
館宿館吏曰此館凶惡幸無宿也韜不聴負笈昇㕔館¶
吏備燈燭訖而韜至二更展衾方欲就寝忽見館門有¶
一大足如獸俄然其門豁開見一虎自門而入韜驚走¶
於暗處潛伏視之見獸於中庭脱去獸皮見一女子竒¶
麗嚴飾昇㕔而上乃就韜衾出問之曰何故宿余衾而¶
寝韜適見汝為獸入來何也女子起謂韜曰願君子無¶
所怪妾父兄以畋獵為事家貧欲求良匹無從自逹乃¶
夜潛將衾皮為衣知君子宿於是館故欲託身以備灑¶
<pb:KR3l0118_WYG_433-8b>¶
掃前後賔旅皆自怖而殞妾今夜幸逢逹人願察斯志¶
韜曰誠如此意願奉懽好來日韜取獸皮衣棄㕔後枯¶
井中乃挈女子而去後韜明經擢第任宣城時韜妻及¶
男將赴任與俱行月餘復宿仁義館韜笑曰此館乃與¶
子始㑹之地也韜往視井中獸皮衣宛然如故韜又笑¶
謂其妻子曰往日卿所著之衣猶在妻曰可令人取之¶
既得妻笑謂韜曰妾試更著之接衣在手妻乃下階將¶
獸皮衣著之纔畢乃化為虎跳躑哮吼奮而上㕔食子¶
<pb:KR3l0118_WYG_433-9a>¶
及韜而去(出集/異記)¶
　　　　王行言¶
秦民有王行言以商賈為業常販鹽鬻於巴渠之境路¶
由興元之南曰大巴路曰小巴路危峰峻壑猿徑鳥道¶
路眠野宿杜絶人煙&KR0743;獸成羣食啖行旅行言結十餘¶
軰少壮同行人持一拄杖長丈餘銛鋼鐵以刃之即其¶
短鎗也纔登細徑為猛虎逐之及露宿於道左虎忽自¶
人衆中攫行言而去同行持刃杖逐而救之呼喊連山¶
<pb:KR3l0118_WYG_433-9b>¶
於數十歩外奪下身上拏攫之踪已有傷損平旦前行¶
虎又逐至其野宿衆持搶圍使行言處於當心至深夜¶
虎又躍入衆中攫行言而去衆人又逐而奪下則傷愈¶
多行旅復衛而前進白晝逐人略不暫捨或跳於前或¶
躍于後時自于道左而出於稠人叢中捉行言而去竟¶
救不獲終不傷其同侣須得此人充其腹不知是何寃¶
報逃之不獲(出玉堂/閒話)¶
　太平廣記巻四百三十三¶
