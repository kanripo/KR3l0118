# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:23.903284
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百五十
<pb:KR3l0118_WYG_250-1a>¶
欽定四庫全書¶
　太平廣記卷二百五十¶
　　詼諧六¶
　　　狄仁傑　　　蘇味道　　　侍御史¶
　　　李安期　　　鄧元挺　　　元福慶¶
　　　尚書郎　　　御史裏行　　姚崇¶
　　　黄幡綽　　　楊國忠　　　劉朝霞¶
　　　姚貞操　　　裴諝　　　　張文成¶
<pb:KR3l0118_WYG_250-1b>¶
　　　竇曉　　　　杜延業　　　路勵行¶
　　　蕭諴　　　　德宗　　　　劉𤣥佐¶
　　　顧況　　　　裴佶　　　　趙宗儒¶
　　　熝牛頭　　　韓臯　　　　裴度¶
　　　姚峴¶
　　　　狄仁傑¶
唐秋官侍郎狄仁傑嘲秋官侍郎盧獻曰足下配馬乃作¶
驢獻曰中劈明公乃成二犬傑曰狄字犬旁火也獻曰¶
<pb:KR3l0118_WYG_250-2a>¶
犬邉有火乃是煮熟狗(出朝野/僉載)¶
　　　　蘇味道¶
唐宰相蘇味道與張昌齡俱有名暇日相遇互相誇誚¶
昌齡曰某詩所以不及相公者為無銀花合故也蘇有¶
觀燈詩曰火樹銀花合星橋鐵鏁開暗塵隨馬去明月¶
逐人來味道云子詩雖無銀花合還有金銅釘昌齡贈¶
張昌宗詩曰昔日浮邱伯今同丁令威遂與撫掌而笑¶
(出本/事詩)¶
<pb:KR3l0118_WYG_250-2b>¶
　　　　侍御史¶
唐京臺監察院西行中間號横劈房凡遷此房者必先¶
盛&KR0319;臺中而後居焉先無窻後人置之神龍中侍中楊¶
再思兼大夫諸相畢送視事中書令魏元忠嘗任監察¶
臺中故事素諳謔指房曰此是横擘房諸相問故元忠¶
具述其由御史曰此房近日遷耶曰無别𨕖元忠曰當¶
為開窻出氣故不遷耳左右歡笑殆不禁且御史糺察¶
郡司綱紀庶務實為衆官所忌詈御史為冷峭而突厥¶
<pb:KR3l0118_WYG_250-3a>¶
號御史為吐屯則天朝蕃使來朝者而吐屯獨立不入¶
班諭德張元一以齊諧見稱問蕃使曰此獨立者為誰¶
譯者曰吐屯此御史元忠曰人言我朝御史獨冷峭此¶
蕃御史亦甚冷峭舉朝喧笑(出御史/臺記)¶
　　　　李安期¶
唐吏部侍郎李安期隋内史德林之孫安平公百藥之¶
子性機警嘗有𨕖人被放訴云羞見來路安期問從何¶
關來曰從蒲津關來安期曰取潼關路去𨕖者曰恥見¶
<pb:KR3l0118_WYG_250-3b>¶
妻子安期曰賢室本自相諳亦應不笑又一𨕖人引銓¶
安期看判曰第書稍弱對曰昨墜馬損足安期曰損足¶
何廢好書為讀判曰向㸔第判非但傷足兼以内損其¶
人慙而去又𨕖士姓杜名若注芳洲官其人慙而不伏¶
安期曰君不聞芳洲有杜若其人曰可以贈名公曰此¶
期非彼期若曰此若非彼若安期笑為之改注又一吳¶
士前任有酒狀安期曰君狀不善吳士曰知暗槍已入¶
安期曰為君㧞暗槍答曰可憐美女安期曰有精神𨕖¶
<pb:KR3l0118_WYG_250-4a>¶
還君好官對曰怪來晩安期笑而與官(出朝野/僉載)¶
　　　　鄧𤣥挺¶
唐鄧𤣥挺入寺行香與諸僧詣園觀植蔬見水車以木¶
桶相連汲於井中乃曰法師等自蹋此車當大辛苦答¶
曰遣家人挽之鄧應聲曰法師若不自蹋用如許木桶¶
何為僧愕然思量始知𤣥挺以木桶為幪秃又嘗與謝¶
佑同射先自矜敏手及至對射數十發皆不中垜佑乃¶
云直由箭惡從來不曾如此𤣥挺應聲報云自須責射¶
<pb:KR3l0118_WYG_250-4b>¶
因何尤箭衆人歡笑以為辯捷權𤣥福任蕭機遣郎中¶
員外極晩始許出有郎中㕔前逼階&KR0037;樹下生一小&KR0037;¶
穿砌塼而出皆訝焉既就㸔𤣥挺時任員外郎云此樹¶
不畏蕭機遂即塼輒&KR0037;出兵部侍郎韋愼形容極短時¶
人弄為侏儒𤣥挺初得員外已後郎中員外俱來㸔韋¶
愼云愼以庸鄙濫任郎官公以高才更作緑袍員外鄧¶
即報云緑袍員外猶可及侏儒郎中衆皆大笑(出啓/顔録)¶
　　　　元福慶¶
<pb:KR3l0118_WYG_250-5a>¶
唐元福慶河南人拜右臺監察與韋虚名任正名頗事¶
軒昂殿中監察評之詠曰韋子凝而密任生直且狂可¶
憐元福慶也學坐癡牀正名聞之乃自改為俊且强(出/御)¶
(史臺/記)¶
　　　　尚書郎¶
尚書郎自兩漢已後妙𨕖其人唐武德貞觀已來尤重¶
其職吏兵部為前行最為要劇自後行改入皆為美𨕖¶
考功員外專掌試貢舉人員外郎之最望者司門都門¶
<pb:KR3l0118_WYG_250-5b>¶
屯田虞水膳部主客皆在後行閒簡無事時人語曰司¶
門水部入省不數角觝之戲有假作吏部令史與水部¶
令史相逢忽然俱倒良久起云冷熱相激遂成此疾先¶
天中王上客為侍御史自以才望清雅妙當入省常望¶
前行忽除膳部員外郎㣲有悵惋吏部郎中張敬忠戲¶
詠之曰有意嫌兵部專心取考功誰知脚踜蹬幾落省¶
牆東膳部在省中最東北隅故有此句(出兩京/新記)¶
　　　　御史裏行¶
<pb:KR3l0118_WYG_250-6a>¶
唐開元中置裏行無員數或有御史裏行侍御史裏行¶
殿中裏行監察裏行以未為正官臺中詠之曰柱下雖¶
為史臺中未是官何時聞必也早晚見任端任端即侍¶
御史任正名也(出御史/臺記)¶
　　　　姚崇¶
唐姚崇為紫微令例給舍直次不讓宰相崇以年位俱¶
高不依舊請令史持直簿詣之崇批其簿曰告直令史¶
遣去又來必欲取人有同司命老人年事終不擬當諸¶
<pb:KR3l0118_WYG_250-6b>¶
司舍見之歡笑不復逼也後遂停宰相直宿(出大唐/新語)¶
　　　　黄幡綽¶
唐𤣥宗好擊毬内廐所飼者意猶未甚適㑹與黄幡綽¶
戲語相解因曰吾欲良馬久之而誰能通於馬經者幡¶
綽奏曰臣能知之且曰今三丞相悉善馬經上曰吾與¶
三丞相語政事外悉究其旁學不聞有通馬經者爾焉¶
得知之幡綽曰臣自日日沙堤上見丞相所乘皆良馬¶
也是以必知通馬經上因大笑而語他𤣥宗嘗登苑北¶
<pb:KR3l0118_WYG_250-7a>¶
樓望渭水見一醉人臨水卧問左右是何人左右不知¶
將遣使問之幡綽曰臣知之此是年滿令史上曰你何¶
以知對曰更一轉入流上大笑又與諸王㑹食寜王對¶
御座歕一口飯直及龍顏上曰寜哥何以錯喉幡綽曰¶
此非錯喉是歕啑(出松窻雜録/及因話録)¶
　　　　楊國忠¶
唐楊國忠嘗㑹諸親時知吏部銓且欲大噱以娛之呼¶
𨕖人名引入於中庭不問資叙短小者通道參軍胡者¶
<pb:KR3l0118_WYG_250-7b>¶
云湖州文學簾下大笑(出嘉/話録)¶
　　　　劉朝霞¶
唐天寶初𤣥宗遊華清宫劉朝霞獻駕幸温泉賦詞調¶
倜儻雜以俳諧文多不載略其賦首云若夫天寶二年¶
十月後兮臘月前辦有司之供具命駕幸於温泉天門¶
軋開招神仙之福塞鑾輿劃出驅甲仗而駢闐青一隊兮¶
黄一隊熊蹋胸兮豹拏背珠一團兮繡一團玉縷珂兮¶
金鈒鞍其後述聖德云直獲得盤古髓掐得女媧氏孃¶
<pb:KR3l0118_WYG_250-8a>¶
遮莫你古來千帝豈如我今代三郎其自叙云别有窮¶
竒蹭蹬失路猖狂骨撞雖短伎倆能長夢裏幾廻富貴¶
覺來依舊恓惶只是千年一遇扣頭莫五角而六張上¶
覽而竒之將加殊賞命朝霞改去五角六張字奏云臣¶
草此賦若有神助自謂文不加㸃筆不停綴不願改之¶
上聞顧左右曰眞窮薄人也遂授以宮衛佐而止焉(出/開)¶
(天傳/信記)¶
　　　　姚貞操¶
<pb:KR3l0118_WYG_250-8b>¶
唐姚貞操云自余以評事入臺侯承訓繼入此後相繼¶
不絶故知㧞茅連茹也韓琬以為不然自則天好法刑¶
曹望居九寺之首以此評事多入臺訖今為雅例豈評¶
事之望起於貞操耶須議戲云畿尉有六道入御史為¶
佛道入評事為仙道入京尉為人道入畿丞為苦海道¶
入縣令為畜生道入判司為餓鬼道故評事之望起於¶
時君好法也非貞操所能升降之(出御史/臺記)¶
　　　　裴諝¶
<pb:KR3l0118_WYG_250-9a>¶
唐裴寛子諝復為河南尹諝素好詼諧嘗有投牒悞書¶
紙背諝判云這畔似&KR0316;畔&KR0316;畔似這畔我也不辭與你¶
判笑殺門前着靴漢又婦人同投狀争猫兒狀云若是¶
兒猫兒即是兒猫兒若不是兒猫兒即不是兒猫兒諝¶
大笑判其狀曰猫兒不識主傍家搦老䑕兩家不須争¶
將來與裴諝遂納其猫兒争者亦止焉(出開天/傳信記)¶
　　　　張文成¶
唐司門員外郎張文成工為俳諧詩賦行於代時大將¶
<pb:KR3l0118_WYG_250-9b>¶
軍黑齒常之將出征或人勉之曰公官卑何不從行文¶
成曰寜可且將朱脣飲酒誰能逐你黑齒常之(出御史/臺記)¶
　　　　竇曉¶
唐竇曉形容短小眼大露睛樂彦偉身長露齒彦偉先¶
弄之云足下甚有功德旁人怪問彦偉曰既已短肉又¶
復精進豈不大有功德竇即應聲答曰公自有大功德¶
因何道曉人問其故竇云樂工小來長齋又問長齋之¶
意竇云身長如許口齒齊崖豈不是長齋衆皆大笑(出/啟)¶
<pb:KR3l0118_WYG_250-10a>¶
(顔/録)¶
　　　　杜延業¶
唐華原令崔思誨口吃毎共表弟杜延業逓相戲弄杜¶
常語崔云延業能遣兄作雞鳴但有所問兄即須報旁¶
人云他口應須自由何處遣人驅使若不肯作何能遣¶
之杜即云能得既而旁人即共杜私賭杜將一把榖來¶
崔前云此是何物崔云穀穀旁人大笑因輸延業(出啓/顔録)¶
　　　　路勵行¶
<pb:KR3l0118_WYG_250-10b>¶
唐路勵行初任大理丞親識並相賀坐定一人云兄今¶
既在要職親皆為樂諺云一人在朝百人緩帶豈非好¶
事答云非直唯遣緩帶並須將却幞頭衆皆大笑(出啓/顔録)¶
　　　　蕭諴¶
唐蕭諴初拜員外於朝列安閑自若侍御史王旭曰蕭¶
子從容省闥韓琬應聲答曰蕭任司録早已免杖豈止¶
今日方省撻耶聞者歡笑(出御史/臺記)¶
　　　　德宗¶
<pb:KR3l0118_WYG_250-11a>¶
唐馬燧之孫始生德宗命之曰繼祖退而笑曰此有二¶
義意謂以索繼也(出國/史𥙷)¶
　　　　劉𤣥佐¶
唐劉𤣥佐滑州匡城人嘗出師經本縣欲申桑梓禮於¶
令堅辭不敢當𤣥佐歎恨久之先是陳金帛將遺邑僚¶
以其愚懦而止𤣥佐貴為相其母月織絹一匹以示不¶
忘本毎觀𤣥佐視事見邑令走階下退必語𤣥佐吾向¶
見長官白事卑敬不覺恐悚思乃父為吏本縣時常畏¶
<pb:KR3l0118_WYG_250-11b>¶
長官汗慄今爾當㕔據案待之其何安焉因喻以朝廷¶
恩寄之重須務捐軀故𤣥佐始終不闕臣節時鄉里姻¶
舊以地近多投之𤣥佐不欲以私擢居將校之列又難置¶
於賤卒盡置為將判官此職例假緋衫銀魚袋外示榮¶
之實處散冗其𩔖漸衆久之有人啓訴於劉者一聨云¶
覆盆子落地變作赤烘羊羔兒作聲盡是没益公覽之¶
而笑各改着他職(出因/話録)¶
　　　　顧況¶
<pb:KR3l0118_WYG_250-12a>¶
唐白居易初名未振以歌詩謁顧況況謔曰居易長安¶
百物貴居大不易及讀至賦得原上草送友曰野火燒¶
不盡春風吹又生歎曰有句如此居大不難老夫前言¶
戲之耳(出摭/言)¶
　　　　裴佶¶
唐北省班諫議在給事中上中書舍人在給事中下裴¶
佶為諫議形質短小諸舍人戲之曰如此短何得向上¶
裴佶曰若怪即曵向下着衆人皆大笑後除舍人(出因/話録)¶
<pb:KR3l0118_WYG_250-12b>¶
　　　　趙宗儒¶
唐憲宗問趙宗儒曰人言卿在荆州毬場草生何也對¶
曰死罪有之雖然草生不妨毬子上為啓齒(出國/史補)¶
　　　　爊牛頭¶
有士人平生好喫爊牛頭一日忽夢其物故拘至地府¶
酆都獄有牛首阿旁其人了無畏憚仍以手撫阿旁云¶
只這頭子大堪爊阿旁笑而放廻(出傳/載)¶
　　　　韓臯¶
<pb:KR3l0118_WYG_250-13a>¶
唐僕射韓臯鎭夏口常病小瘡令醫傅膏藥不濡公問¶
之醫云寒膏硬公笑曰韓臯實是硬¶
　　　　裴度¶
唐裴晉公度在相位日有人寄槐癭一枚欲削為枕時¶
郎中庾威世稱博物召請别之庾捧翫良久白曰此槐¶
癭是雌樹生者恐不堪用裴曰郎中甲子多少庾曰某¶
與令公同是甲辰生公笑曰郎中便是雌甲辰(出盧氏/雜説)¶
　　　　姚峴¶
<pb:KR3l0118_WYG_250-13b>¶
唐姚峴有文學而好滑稽遇機即發僕射姚南仲廉察¶
陜郊峴初釋艱服候見以宗從之舊延於中堂弔罷未¶
語及他事陜當兩京之路賓客謁無時門外忽投刺云李¶
過庭南仲曰過庭之名甚新未知誰家子弟左右皆稱¶
不知又問峴知之乎峴初猶俛首嚬眉頃之自不可忍¶
斂手言曰恐是李趨兒南仲久方悟而大笑(出因/話録)¶
　¶
　太平廣記卷二百五十¶
