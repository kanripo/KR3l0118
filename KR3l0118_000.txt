# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:18.607155
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 提要
<pb:KR3l0118_WYG_000-1a>¶
欽定四庫全書　　　　　子部十二¶
　太平廣記　　　　　　　小説家𩔖二(異聞之屬/)¶
　　提要¶
　　　　(臣/)等謹案太平廣記五百卷宋李昉奉勅監¶
　　　　修同修者扈蒙李穆湯悦徐鉉宋白王克貞¶
　　　　張洎董淳趙隣陳鄂吕文仲吳淑十二人也¶
　　　　以太平興國三年八月表進六年正月𠡠雕¶
　　　　板印行凡分五十五部所采書三百四十五¶
<pb:KR3l0118_WYG_000-1b>¶
　　　　種古来軼聞𤨏事僻笈遺文咸在焉卷帙輕¶
　　　　者往往全部收入盖小説之家淵海也後以¶
　　　　言者謂非後學所急收板貯之太清樓故崇¶
　　　　文總目不載鄭樵號為博洽亦未見其書通¶
　　　　志藝文畧中遂謂太平廣記乃太平御覽中¶
　　　　别出廣記一書専記異事悞矣其書雖多談¶
　　　　神怪而采摭繁富名物典故錯出其間詞章¶
　　　　家恒所取資又如皇覽三輔决録三國典畧¶
<pb:KR3l0118_WYG_000-2a>¶
　　　　晉陽秋晉中興書齊春秋唐歴益部耆舊傳¶
　　　　汝南先賢傳㑹稽先賢傳古文𤨏語琴清英¶
　　　　世語符子金樓子諸書世所不傳者斷簡殘¶
　　　　編尚間存其什一尤足貴也此本為明嘉靖¶
　　　　中右都御史談愷所刋卷頁間有闕佚無從¶
　　　　校補今亦仍之焉乾隆四十四年二月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR3l0118_WYG_000-2b>¶
　　　　　　　　總　校　官　(臣/)　陸　費　墀¶
