# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:19.147457
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三十七
<pb:KR3l0118_WYG_037-1a>¶
欽定四庫全書¶
　太平廣記卷三十七¶
　　神仙三十七¶
　　　韋仙翁　　　楊越公弟　　陽平謫仙¶
　　　賣藥翁　　　嚴士則¶
　　　　韋仙翁¶
唐代宗皇帝大厯中因晝寢常夢一人謂曰西嶽太華¶
山中有黄帝壇何不遣人求訪封而拜之當獲大福即¶
<pb:KR3l0118_WYG_037-1b>¶
日詔遣監察御史韋君馳驛詣山尋訪至山下州縣陳¶
設一店具飯店中所有行客悉令移之有一老翁謂店¶
主曰韋侍御一飡即過吾老病不能遠去但於房中坐¶
得否店主從之少頃韋君到店良久忽聞房中𠻳聲韋¶
問有伺人在此遣人視之乃曰有一老父韋君訪老父¶
何姓答曰姓韋韋君曰相與宗盟合有繼敘邀與同席¶
老父因訪韋公祖父官諱又訪髙祖為誰韋君曰曾祖¶
諱某任某官髙祖奉道不仕隋朝入此山中不知所在¶
<pb:KR3l0118_WYG_037-2a>¶
老父喟然歎曰吾即爾之髙祖也吾名集有二子爾即¶
吾之小子曾孫也豈知于此與爾相遇韋君涕泣再拜¶
老父止之謂曰爾祖母見在爾有二祖姑亦在山中今¶
遇寒食故入郭與渠軰求少脂粉耳有一布襆襆内有¶
茯苓粉片欲貨此市買問韋君爾今何之韋君曰奉勅¶
於此山中求真壇州縣及山中人莫有知者不審翁能¶
知此處否老父曰蓮花中峯西南上有一古壇髣髴餘¶
址此當是也但不定耳遂與韋君同宿老父絶糧不食¶
<pb:KR3l0118_WYG_037-2b>¶
但飲少酒及人參茯苓湯明日韋君將入山老父曰吾¶
與爾同去韋君乃以乘馬讓之老父曰爾自騎吾當杖¶
策先去韋君乘馬奔馳竟不能及常在馬前三十步至¶
山足道路險阻馬不能進韋君遂下隨老父入谷行不¶
里許到室見三嫗老父曰此乃爾之祖母及爾之二祖¶
姑也韋君悲涕再拜祖母年可七八十姑各四十餘俱¶
垂髪皆以木葉為衣相見甚喜謂曰年代遷變一朝遂¶
見𤣥孫欣慰久之遂與老父上山訪壇登攀嶮峻韋君¶
<pb:KR3l0118_WYG_037-3a>¶
殆不可堪老父行步若飛廻顧韋君而笑直至中峯西¶
南隅果有一壇韋君灑掃拜謁立標記而廻却到老父¶
石室辭出谷韋君曰到京奏報畢當請假却來請覲老¶
父曰努力好事君主韋君遂下山返到闕庭具以事奏¶
代宗歎異乃遣韋君齎手詔入山令刺史以禮邀致韋¶
君到山中求覔遂失舊路數日尋訪不獲訪山下故老¶
皆云自少年已來三二年則見此老父一到城郭顔狀¶
只如舊不知其所居韋君望山慟哭而返代宗悵恨具¶
<pb:KR3l0118_WYG_037-3b>¶
以事跡宣付史館(出異/聞集)¶
　　　　楊越公弟¶
唐建中初楚州司馬楊集自京之任至華隂宿夜有老¶
人戴大帽到店就鑪向火楊君見其耆耄因與酒食問¶
姓氏曰姓楊又詰其祖先云越公最近楊公乃越姪孫¶
復重問曰為君所迫我乃盡言我是越公季弟也遭兄¶
亡命遂遇道真集聞姓氏再拜復坐曰吾亦知汝過此¶
故來相看祖母與姑數人悉在汝欲見否吾先報去少¶
<pb:KR3l0118_WYG_037-4a>¶
頃復至明旦與楊君入山約里餘有大澗濶數丈老父¶
超然而越廻首謂楊君曰當止此吾與汝喚阿婆去逡¶
廵間老母及女與六七人遶巖而至楊君望拜隔水與¶
語皆嗟歎亦有泣者良久曰且去妨汝行役楊君乃拜¶
廻數十步却望猶有揮袖者明日復來深水髙峯並不¶
見矣(出逸/史)¶
　　　　陽平謫仙¶
陽平謫仙不言姓氏初九隴人張守珪仙君山有茶園¶
<pb:KR3l0118_WYG_037-4b>¶
每嵗召採茶人力百餘人男女傭工者雜處園中有一¶
少年自言無親族賃為摘茶甚勤愿了慧守珪憐之以¶
為義兒又一女子年二十亦云無親族願為義兒之妻¶
孝義端恪守珪甚善之一旦山水泛溢市井路隔鹽酪¶
既闕守珪甚憂之新婦曰此可買耳取錢出門十數步¶
置錢於樹下以杖叩樹得鹽酪而歸後或有所需但令¶
叩樹取之無不得者其術夫亦能之因與隣婦十數人¶
於塴口市相遇為買酒一椀與婦飲之皆大醉而椀中¶
<pb:KR3l0118_WYG_037-5a>¶
酒不減遠近傳説人皆異之守珪問其術受於何人少¶
年曰我陽平洞中仙人耳因有小過謫於人間不久當¶
去守珪曰洞府大小與人間城闕相類否對曰二十四¶
化各有一大洞或方千里五百里三百里其中皆有日¶
月飛精謂之伏晨之根下照洞中與世間無異其中皆¶
有仙王仙官卿相輔佐如世之職司有得道之人及積¶
功遷神返生之士皆居其中以為民庶每年三元大節¶
諸天各有上真下遊洞天以觀其所為善惡人世生死¶
<pb:KR3l0118_WYG_037-5b>¶
興廢水旱風雨預關於洞中焉龍神祠廟血食之司皆¶
為洞府所統二十四化之外青城峨嵋益登慈母繁陽¶
嶓冢皆亦有洞不在十大洞天三十六小洞天之數洞¶
中仙曹如人間郡縣聚落耳不可一一詳記也旬日之¶
間忽失其夫婦(出仙傳/拾遺)¶
　　　　賣藥翁¶
賣藥翁莫知其姓名人或詰之稱祗此是真姓名有童¶
稚見之逮于暮齒復見其顔狀不改常提一大葫蘆賣¶
<pb:KR3l0118_WYG_037-6a>¶
藥人吿疾求藥得錢不得錢皆與之無阻藥皆稱有效¶
或無疾戲而求藥者得藥尋必失之由是人不敢妄求¶
敬如神明常醉於城市間得錢亦與貧人或戲問之有¶
大還丹賣否曰有一粒一千貫錢人皆笑之以為狂多¶
於城市笑罵人曰有錢不買藥喫盡作土饅頭去人莫¶
曉其意益笑之後於長安賣藥方買藥者多斗擻葫蘆¶
已空内只有一丸出極大光明安於掌中謂人曰百餘¶
年人間賣藥過却億兆之人無一人肯把錢買藥喫深¶
<pb:KR3l0118_WYG_037-6b>¶
可哀哉令之自喫却藥纔入口足下五色雲生風起飄¶
飄飛騰而去(出續/仙傳)¶
　　　　嚴士則¶
唐文宗末建州刺史嚴士則本穆宗朝為尚衣奉御頗¶
好真道因午日於終南山採藥迷路徘徊巖嶂之間數¶
日所齎糧糗既四望無㞐人計其道路去京不啻五六¶
百里然而林岫深僻風景明麗忽有茅屋數間出於松¶
竹之下烟蘿四合纔通小徑士則連叩其門良久竟無¶
<pb:KR3l0118_WYG_037-7a>¶
出者因窺籬隙内見有一人於石榻偃卧看書士則推¶
戸直造其前方乃攝衣而起士則拜罷自陳行止因遣¶
坐於盤石之上亦問京華近事復問天子嗣位幾年云¶
自安史犯闕㞐此迄至今日士則具陳奔馳陟厯資糧¶
已絶迫於枵腹請以飲饌救之𨼆者曰自居山谷且無¶
烟㸑有一物可以療饑念君遠來相遇自起於棟梁間¶
脱紙囊開啓其中有百餘顆如扁豆之形俾於藥室取¶
鐺拾薪汲水以一粒煮之良久微有香氣視之已如掌¶
<pb:KR3l0118_WYG_037-7b>¶
大曰可以食矣渴即取鐺中餘水飲之士則方㗖其半¶
自覺豐飽復曰汝得至此當由宿分自兹三十年間無¶
復饑渴俗慮塵情將澹泊也他時位至方伯當與羅浮¶
相近倘能脱去塵華兼獲長生之道辭家日久可以還¶
矣士則將欲吿歸且恐迷失道路曰勿憂去此二三里¶
與採薪者相值可隨之而去此至國門不逺既出果有¶
人採薪路側因問𨼆者姓名竟返山無所對纔經信宿¶
已及樊川村野既還輦轂不喜更嘗滋味日覺氣壯神¶
<pb:KR3l0118_WYG_037-8a>¶
清有&KR0406;鸞馭鶴之意衣褐杖藜多依巖岫居守盧僕射¶
躭味𤣥黙思覩異人有道流具述其由遂致之門下及¶
聞方伯之説因以處士奏官自梓州别駕作牧建溪時¶
年已九十到郡纔周嵗即&KR0281;印歸羅浮及韋宙相公出¶
鎮江南使人訪之猶在山谷大中十四年之任建安路¶
由江表時蕭相公觀風浙右於桂樓開宴召之唯飲酒¶
數盃他無所食矣(出劇/談録)¶
　¶
<pb:KR3l0118_WYG_037-8b>¶
　¶
　¶
　¶
　¶
　¶
　¶
　¶
　太平廣記卷三十七¶
