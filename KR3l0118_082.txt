# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:20.005984
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷八十二
<pb:KR3l0118_WYG_082-1a>¶
欽定四庫全書¶
　太平廣記卷八十二¶
　　異人二¶
　　　陸法和　　　王梵志　　　王守一¶
　　　李子牟　　　吕翁　　　　管子文¶
　　　袁嘉祚　　　鄭相如¶
　　　　陸法和¶
陸法和隠於江陵百里洲衣食居處與沙門同自號居¶
<pb:KR3l0118_WYG_082-1b>¶
士不至城郭容色常定人莫測也侯景始降於梁法和¶
謂南郡朱元英曰貧道應共檀越擊侯景為國立効元¶
英問擊之何也法和曰正自如此及景渡江法和時在¶
清溪山元英往問之曰侯景今圖城其事云何法和曰¶
宜待熟時不撩自落檀越但待侯景熟何勞問也因問¶
尅不乃曰亦尅亦不尅景遣將任約衆號五萬伐湘東¶
王於江陵兵將逼法和乃出詣湘東云自有兵書乞征¶
任約召諸蠻弟子八百人在江津二日便發王遣胡僧¶
<pb:KR3l0118_WYG_082-2a>¶
祜領千餘人與之同行法和登艦大笑曰無量兵馬江¶
陵多神祠人俗常所祈禱自法和軍出無復一驗人以¶
為諸神皆從行故也至赤沙湖與任約相對法和乗輕¶
舟不介胄㳂流而下去約軍一里乃遠謂將士曰觀彼¶
龍睡不動吾軍之龍甚自踊躍即攻之縱火舫扵前而¶
逆風不便法和執白羽扇以麾風風勢即反約衆皆見¶
梁兵歩扵水上於是大潰皆投水約逃竄不知所之法¶
和曰明日午時當得及期未得人問之法和曰吾前於¶
<pb:KR3l0118_WYG_082-2b>¶
此洲水乾時建一刹語檀越等此雖為刹實是賊標今¶
何不向標下求賊也如其言果見任約在水中抱刹柱¶
頭纔出鼻遂擒之約言求就師目前死法和曰檀越有¶
相必不死且扵王有緣決無他慮王扵後微得檀越力¶
果釋用為郡守又西圍江陵約以兵赴救力戰焉法和¶
既平任約乃還謂湘東王曰侯景自然平矣一無可慮¶
蜀賊將至法和乃請守巫峽待之乃揔諸軍而往先運¶
石以填江三日水遂分流横之以鐵鏁蕭紀果遣蜀將¶
<pb:KR3l0118_WYG_082-3a>¶
渡峽口勢蹙進退不可王琳與法和經畧一戰而殱之¶
山中多毒蟲猛獸法和授其禁戒不復噬螫所近江湖¶
必於岸側結草云此處放生漁者皆無得時將兵猶禁¶
諸軍漁捕有竊為者中夜猛獸必來欲噬之有弟子戲¶
截蛇頭來詣法和法和曰汝何意殺蛇因指以示之弟¶
子乃見蛇頭齚袴襠而不落又有人以牛試刀一下而¶
頭斷來詣法和法和曰有一斷頭牛就卿徴命殊急若¶
不為作功徳一月内報至其人不信數日果死其言多¶
<pb:KR3l0118_WYG_082-3b>¶
驗元帝以法和為郢州刺史法和不稱臣其啓文印名¶
上自稱居士後乃自稱司徒帝謂僕射王褒曰我來未¶
嘗有意用陸為三公而自稱何也褒曰彼既以道術自¶
命容是先知帝曰法和功業稍重遂就拜為司徒後大¶
聚兵艦欲襲襄陽而入武關帝使止之法和乃盡致其¶
兵謂使者曰法和求道之人尚不希釋梵天王豈窺人¶
主之位但與主有香火因縁救援耳今既被疑是業定¶
不可改也於是設供養具大䭔薄餅及西魏舉兵法和¶
<pb:KR3l0118_WYG_082-4a>¶
赴江陵帝使人逆之曰此自能破賊但鎮郢州不須動¶
也法和乃還州堊其城門着麤白布衫布袴邪巾大繩¶
束腰坐葦席終日乃脫之及聞梁滅復取前凶服着之¶
受弔梁人西入魏果見䭔餅焉(出渚宫/舊事)¶
　　　王梵志¶
王梵志衞州&KR0058;陽人也&KR0058;陽城東十五里有王徳祖當¶
隋文帝時家有林檎樹生癭大如斗經三年朽爛徳祖¶
見之乃剖其皮遂見一孩兒抱胎而徳祖收養之至七¶
<pb:KR3l0118_WYG_082-4b>¶
嵗能語曰誰人育我復何姓名徳祖俱以實語之因名¶
曰林木梵天後改曰梵志曰王家育我可姓王也梵志¶
乃作詩示人甚有義㫖(出史/遺)¶
　　　王守一¶
唐貞觀初洛城有一布衣自稱終南山人姓王名守一¶
常負一大壺賣藥人有求買之不得者病必死或急趁¶
無疾人授與之者其人旬日後必染沈痼也栁信者世¶
居洛陽家累千金唯有一子既冠後忽於眉頭上生一¶
<pb:KR3l0118_WYG_082-5a>¶
肉塊厯使療之不能除去及聞此布衣遂躬自禱請既¶
至其家乃出其子以示之布衣先焚香命酒脯猶若祭¶
祝後方於壺中探一丸藥嚼傅肉塊復請具樽爼須臾¶
間肉塊破有小蛇一條突出在地約長五寸五色爛然¶
漸漸長及一丈已來其布衣乃盡飲其酒叱蛇一聲其¶
蛇騰起雲霧昏暗布衣忻然乗蛇而去不知所在(出大/唐竒)¶
(事/)¶
　　　李子牟¶
<pb:KR3l0118_WYG_082-5b>¶
李子牟者唐蔡王第七子也風儀爽秀才調高雅性閑¶
音律尤善吹笛天下莫比其能江陵舊俗孟春望夕尚¶
列影燈其時士女緣江駢闐縱觀子牟客遊荆門適逢¶
其㑹因謂朋從曰吾吹笛一曲能令萬衆寂爾無譁於¶
是同遊贊成其事子牟即登樓臨軒逈奏清聲一發百¶
戲皆停行人駐愁坐者起聽曲罷良乆衆聲復喧而子¶
牟恃能意氣自若忽有白叟自樓下小舟行吟而至狀¶
貎古峭辭韻清越子牟洎坐客爭前致敬叟謂子牟曰¶
<pb:KR3l0118_WYG_082-6a>¶
向者吹笛豈非王孫乎天格絶高惜者樂器常常耳子¶
牟則曰僕之此笛乃先帝所賜也神鬼異物則僕不知¶
音樂之中此為至寳平生視僅過萬數方僕所有皆莫¶
能知而叟以為常常豈有說乎叟曰吾少而習焉老猶¶
未倦如君所有非吾敢知王孫以為不然當為一試子¶
牟以授之而叟引氣發聲聲成而笛裂四座駭愕莫測¶
其人子牟因叩顙求哀希逢珍異叟對曰吾之所貯君¶
莫能吹即令小僮自舟齎至子牟就視乃白玉耳叟付¶
<pb:KR3l0118_WYG_082-6b>¶
子牟令其發調氣力殆盡纖響無聞子牟彌不自寧䖍¶
恭備極叟乃授之微弄座客心骨泠然叟曰吾愍子志¶
尚試為一奏清音激越遐韻泛溢五音六律所不能偕¶
曲未終風濤噴騰雲雨昏晦少頃開霽則不知叟之所¶
在矣(出集/異記)¶
　　　　吕翁¶
開元十九年道者吕翁經邯鄲道上邸舎中設榻施席¶
擔囊而坐俄有邑中少年盧生衣短裘乗青駒將適于¶
<pb:KR3l0118_WYG_082-7a>¶
田亦止邸中與翁接席言笑殊暢久之盧生顧其衣装¶
敝褻乃歎曰大丈夫生世不諧而困如是乎翁曰觀子¶
膚極腴體胖無恙談諧方適而歎其困者何也生曰吾¶
此茍生耳何適之為翁曰此而不適而何為適生曰當¶
建功樹名出將入相列鼎而食選聲而聽使族益茂而¶
家用肥然後可以言其適吾志于學而游于藝自惟當¶
年朱紫可拾今已過壯室猶勤田畝非困而何言訖目¶
昬思寐是時主人蒸黄粱為饌翁乃探囊中枕以授之¶
<pb:KR3l0118_WYG_082-7b>¶
曰子枕此當令子榮適如志其枕瓷而竅其兩端生俛¶
首就之寐中見其竅大而明朗可處舉身而入遂至其¶
家娶清河崔氏女女容甚麗而産甚殷由是衣裘服御¶
日已華侈明年舉進士登甲科解褐授校書郎應制舉¶
授渭南縣尉&KR0118;監察御史起居舎人為制誥三年即真¶
出典同州尋轉陜州生好土功自陜西開河八十里以¶
濟不通邦人賴之立碑頌徳遷汴州嶺南道採訪使入¶
京為京兆尹是時神武皇帝方事夷狄吐蕃新諾羅龍¶
<pb:KR3l0118_WYG_082-8a>¶
莽布攻陷𤓰沙節度使王君&KR0930;新被敘投河隍戰恐帝¶
思將帥之任遂除生御史中丞河西隴右節度使大破¶
戎虜七千級開地九百里築三大城以防要害北邊頼¶
之以石紀功焉歸朝䇿勲恩禮極崇轉御史大夫吏部¶
侍郎物望清重羣情翕習大為當時宰相所忌以飛語¶
中之貶端州刺史三年徴還除户部尚書未幾拜中書¶
侍郎同中書門下平章事與蕭令嵩裴侍中光庭同掌¶
大政十年嘉謀密命一日三接獻替啓沃號為賢相同¶
<pb:KR3l0118_WYG_082-8b>¶
列者害之遂誣與邊將交結所圖不軌下獄府吏引徒¶
至其門追之甚急生惶駭不測泣語妻子曰吾家本山¶
東良田數頃足以禦寒餒何苦求禄而今及此思復衣¶
短裘乗青駒行邯鄲道中不可得也引刀欲自裁其妻¶
救之得免共罪者皆死生獨有中人保䕶得減死論出¶
授驩牧數歳帝知其寃復起為中書令封趙國公恩㫖¶
殊渥備極一時生有五子僔倜儉位倚僔為考功員外¶
儉為侍御史位為太常丞季子倚最賢年二十四為右¶
<pb:KR3l0118_WYG_082-9a>¶
補闕其姻媾皆天下族望有孫十餘人凡兩竄嶺表再¶
登台鉉出入中外㢠廻翔臺閣三十餘年間崇盛赫奕一¶
時無比末節頗奢蕩好逸樂後庭聲色皆第一前後賜¶
良田甲第佳人名馬不可勝數後年漸老屢乞骸骨不¶
許及病中人候望接踵扵路名醫上藥畢至焉將終上¶
疏曰臣本山東書生以田圃為娯偶逢聖運得列官序¶
過䝉榮奨特受鴻私出擁旄鉞入昇鼎輔周旋中外綿¶
厯嵗年有忝恩造無禆聖化負乗致宼履薄戰兢日極¶
<pb:KR3l0118_WYG_082-9b>¶
一日不知老之將至今年逾八十位厯三公鐘漏並歇¶
筋骸俱敝彌留沈困殆將溘盡顧無成效上答休明空¶
負深恩永辭聖代無任感戀之至謹奉表稱謝以聞詔¶
曰卿以俊徳作余元輔出雄藩垣入贊緝熈昇平二紀¶
實卿是賴比因疾累日謂痊除豈遽沈頓良深憫黙今¶
遣驃騎大將軍高力士就第候省其勉加針灸為余自¶
愛讌冀无妄期丁有喜其夕卒盧生欠伸而寤見方偃¶
扵邸中顧吕翁在傍主人蒸黄粱尚未熟觸𩔖如故蹶¶
<pb:KR3l0118_WYG_082-10a>¶
然而興曰豈其夢寐邪翁笑謂曰人世之事亦猶是矣¶
生然之良久謝曰夫寵辱之數得䘮之理生死之情盡¶
知之矣此先生所以窒吾欲也敢不受教再拜而去(出/異)¶
(聞/集)¶
　　　　管子文¶
李林甫為相初年有一布衣詣謁之閽吏謂曰朝廷新¶
命相國大寮尚未敢及門何布衣容易謁之邪布衣執¶
刺待扵路傍高聲自稱曰業八體書生管子文欲見相¶
<pb:KR3l0118_WYG_082-10b>¶
國伸一言林甫召之扵賓館至夜靜月下揖之生曰僕¶
實老扵書藝亦自少遊圖籍之圃嘗竊見古昔興亡明¶
主賢臣之事故願謁公以伸一言林甫曰僕偶備位扵¶
輔弼實非才器已恐不勝大任福過禍隨也君幸辱玉¶
趾敢受教扵君君其無惜藥石之言以恵鄙人生曰古¶
人不容易而談者蓋知談之易聴之難也必能少覽容¶
易之言為不容易之聽則涓塵皆可以禆海岳也況聖¶
哲云一言可以興邦一言可以䘮邦公若聞一言即欲¶
<pb:KR3l0118_WYG_082-11a>¶
奉而行之臨一事即恣心狥意如此則雖日納獻言之¶
士亦無益也林甫乃容恭意謹而言曰君但一言教僕¶
僕當書紳而永為箴誡生曰君聞美言必喜聞惡言必¶
怒僕以美言譽君則無禆君之事以惡言諷君必犯君¶
之顔色既犯君之顔色君復怒我即不得盡伸惡言矣¶
美言狥而損惡言直而益君當悉察之容我之言勿復¶
加怒林甫不覺膝席而聽生曰君為相相天子也相天¶
子安宗社保國也宗社安萬國寧則天子無事天子無¶
<pb:KR3l0118_WYG_082-11b>¶
事則君之無事設或天下有一人失所即罪在天子罪¶
在天子焉用君相夫為相之道不必獨任天下事當舉¶
文治天下之民舉武定天下之亂用仁人撫疲瘵用義¶
士和鬭戰自修節儉以諷上以化下自守忠貞以事主¶
以律人固不暇躬勤庶政也庶政得人即治茍不得人¶
雖才如伊吕亦不治噫相國慎之林甫聽之駭然遽起¶
拜謝之生又曰公知斯運之通塞邪林甫曰君當盡教¶
我我當終身不忘生曰夫治生亂亂生治今古不能易¶
<pb:KR3l0118_WYG_082-12a>¶
也我國家自革隋亂而治至扵今日亂將生矣君其記¶
之林甫又拜謝至曙欲聞扵上縻以一爵祿令左右濳¶
守之堅求退曰我本秪欲逹一言扵公今得竭愚悃而¶
又辱見納又何用阻野人之歸也林甫堅留之不得遂¶
去林甫令人暗逐之生至南山中一石洞其人尋亦入¶
石洞遽不見生唯有故舊大筆一其人攜以白林甫林¶
甫以其筆置於書閣焚香拜祝其夕筆忽化為一五色¶
禽飛去不知所之(出大唐/竒事)¶
<pb:KR3l0118_WYG_082-12b>¶
　　　　袁嘉祚¶
唐寧王傅袁嘉祚為人正直不阿能行大節犯顔悟主¶
雖死不避後為鹽州刺史以清白尤異昇聞時岑羲蕭¶
至忠為相授嘉祚開州刺史嘉祚恨之頻言其屈二相¶
大怒詭嘉祚曰愚夫叱令去嘉祚方惆悵飲馬于義井¶
有一人背井坐以水濯手故濺水數驚嘉祚馬嘉祚忿¶
之罵曰臭卒伍何事驚馬其人顧嘉祚曰眼看使扵蠮¶
蠛國未知死所何怒我焉嘉祚思其言不能解異之明¶
<pb:KR3l0118_WYG_082-13a>¶
復至朝果為二相所召迎謂曰知公跡素高要公銜朝¶
命充使今以公為衞尉少卿往蠮蠛國報聘可乎嘉辭¶
以不才二相日行文下嘉祚大恐行至義井復遇昨驚¶
馬人謂嘉祚曰聞宰相欲令使遠國信乎嘉祚下馬拜¶
之異人曰公無憂也且止不行其二相頭已懸槍刃矣¶
焉能怒公言畢不知所之間一日二相皆誅果如異人¶
言矣其蠮蠛國在大秦國西數千里自古未嘗通二相¶
死嘉祚竟不去¶
<pb:KR3l0118_WYG_082-13b>¶
　　　　鄭相如¶
鄭䖍工詩嗜酒性甚間放𤣥宗愛其曠逹欲致之郎署¶
又以其不事事故特置廣文館命䖍為博士名籍甚著¶
門庭車馬無非才俊有鄭相如者滄州人應進士舉入¶
京聞䖍重名以宗姓因謁䖍因之敘叔姪見其潦倒未¶
甚敬之後數日謁䖍獨與坐問其藝業相如笑謂䖍曰¶
叔未知相如應以凡人遇然人未易知既見問敢不盡¶
其詞相如若在孔門當處四科猶居游夏之右若叔在¶
<pb:KR3l0118_WYG_082-14a>¶
孔門不得列為四科今生不遇時而應此常調但銷聲¶
晦跡而已䖍聞之甚驚請窮其說相如曰孔子稱其或¶
繼周者雖百世可知之也今相如亦知之然國家至開¶
元三十年當改年號後十五年當有難天下至此兵革¶
興焉賊臣簒位當此時叔應授偽官列在朝省仍為其¶
累願守臣節可以免焉此後蒼生塗炭未已相如今年¶
進士及第五𨕖得授衢州信安尉至三考死扵衢州官¶
祿如此不可强致也其年果進士及第辭䖍歸鄉及期¶
<pb:KR3l0118_WYG_082-14b>¶
而𨕖見䖍京師為吏部一注信安尉相如有喜色扵是¶
辭䖍赴任初一考問衢州考吏曰鄭相如如何曰甚善問¶
其政曰如古人二考又問之曰無恙三考又問之考吏¶
曰相如校考後暴疾不起䖍甚驚歎方思其言及天寳¶
十五年祿山反遣兵入京城收諸官吏赴洛陽䖍時為¶
著作郎抑授水部郎中及尅復貶衢州司户至任而暴¶
死一如相如之言也¶
　太平廣記卷八十二¶
