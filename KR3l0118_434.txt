# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:29.241614
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百三十四
<pb:KR3l0118_WYG_434-1a>¶
欽定四庫全書¶
　太平廣記巻四百三十四　宋　李昉等　編¶
　　畜獸一¶
　　牛¶
　　　金牛　　　　銀牛　　　　青牛¶
　　　牛鬬　　　　潛牛　　　　涼州人牛¶
　　　洛水牛¶
　　牛拜¶
<pb:KR3l0118_WYG_434-1b>¶
　　　桓冲　　　　光祿屠者　　朱氏子¶
　　牛償債¶
　　　卞士瑜　　　路伯逹　　　戴文¶
　　　河内崔守　　王氏老姥¶
　　牛傷人¶
　　　邵桃根¶
　　牛異¶
　　　洛下人　　　寗茵　　　　仲小小¶
<pb:KR3l0118_WYG_434-2a>¶
　　　牛¶
大月支及西胡有牛名曰白及今日割取其肉明日其¶
瘡即愈故漢人有至其國者西胡以此牛示之漢人對¶
曰吾國蟲名為蠶為人衣食樹葉而吐絲外國人復不¶
信有蠶(出金/樓子)¶
新昌穴出山犢似秦牛常與蛇同穴人以鹽著手夜入¶
坎中取之其舌滑者是蛇其舌燥者則牛也因引之而¶
出焉(出交/州志)¶
<pb:KR3l0118_WYG_434-2b>¶
野牛髙丈餘其頭若鹿其角了戾長一丈白毛尾似鹿¶
出西域(出酉陽/雜俎)¶
唐先天中有田父牧牛嵩山而失其牛求之不得忽見¶
山穴開中有錢焉不知其數田父入穴負十千而歸到¶
家又往取之迷不知道逢一人謂曰汝所失牛其直幾¶
耶田父曰十千人曰汝牛為山神所將已付汝牛價何¶
為妄尋言畢不知所在田父乃悟遂歸焉(出紀/聞)¶
　　　　金牛¶
<pb:KR3l0118_WYG_434-3a>¶
長沙西南有金牛岡漢武帝時有一田父牽赤牛告漁¶
人曰寄渡江漁人云船小豈勝得牛田父曰但相容不¶
重君船于是人牛俱上及半江牛糞於船田父曰以此¶
相贈既渡漁人怒其汚船以橈撥糞棄水欲盡方覺是¶
金訝其神異乃躡之但見人牛入嶺隨而掘之莫能及¶
也今掘處猶存(出湘/中記)¶
增城縣東北二十里深洞無底北岸有石周圍三丈漁¶
人見金牛自水出盤于此石義熙中縣人常於此潭石¶
<pb:KR3l0118_WYG_434-3b>¶
得金鏁尋之不已俄有魚從水中引之握不禁以刀扣¶
斷得數段人遂致富年登上夀其後義興周靈甫常見¶
此牛宿伏石上旁有金鏁如繩焉靈甫素驍勇往掩之¶
此牛掣斷其鏁得二丈許遂以財雄也(出十/道記)¶
　　　　銀牛¶
太原縣北有銀牛山漢建武二十四年有一人騎白牛¶
蹊人田田父訶詰之乃曰吾北海使將㸔天子登封遂¶
乗牛上山田父尋至山上唯見牛迹遺糞皆銀也明年¶
<pb:KR3l0118_WYG_434-4a>¶
世祖封禪焉(出酉陽/雜俎)¶
　　　　青牛¶
桓𤣥在南常出詣殷荆州於鸛穴逢一老翁羣驅青牛¶
形色瓌異𤣥即以所乗牛易取乗之至靈溪駿駃非常¶
𤣥息駕飲牛牛走入水不出桓使覘守經日絶迹當時¶
以為神物(出渚宮/故事)¶
　　　　又¶
京口居人晚出江上見石公山下有二青牛腹嘴皆紅¶
<pb:KR3l0118_WYG_434-4b>¶
戲於水際一白衣老翁長可三丈執鞭於其旁久之翁¶
廻顧見人即鞭二牛入水翁即跳躍而上倐忽漸長一¶
舉足徑上石公山頂遂不復見(出稽/神録)¶
　　　　牛鬭¶
九真&KR0008;牛乃生谿上&KR0008;時時怒共鬭即海沸湧或出鬭¶
岸上家牛皆怖人或&KR0210;捕即霹&KR0430;號曰神牛(出異/物志)¶
　　　　潛牛¶
勾漏縣大江中有潛牛形似水牛毎上㟁鬭角軟還入¶
<pb:KR3l0118_WYG_434-5a>¶
江水角堅復出(出酉陽/雜俎)¶
　　　　涼州人牛¶
天寶時涼州人家生牛多力而大及長不可拘制因爾¶
縱逸他牛從之者甚衆恒於城西數十里作羣人不能¶
制其後牛漸凌暴至數百鄉里不堪其弊都督謀所以¶
擊之㑹西胡獻一&KR0743;獸狀如大犬而色正青都督問胡¶
獻此何用胡云搏噬猛獸都督以狂牛告之曰但有賞¶
錢當為相取於是以三百千為賞胡乃撫獸呪願如相¶
<pb:KR3l0118_WYG_434-5b>¶
語之狀獸遂振迅跳躍解繩縱之逕詣牛所牛見獸至¶
分作三行已獨處中埋身於土獸乃前鬭揚塵暗野須¶
㬰便還百姓往視坌成潭竟不知是何獸初隨望其鬭¶
見獸大如蜀馬鬭畢牛已折項而死胡割牛腹取其五¶
臟盆盛以飼獸累啖之漸小如故也(出廣/異記)¶
　　　　洛水牛¶
咸通四年秋洛中大水苑囿廬舍靡不淹没厥後香山¶
寺僧某其日將暮見暴雨水自龍門川北下有如決海¶
<pb:KR3l0118_WYG_434-6a>¶
潰江鼔怒之間殷若雷震有二黑牛於水上掉尾躍空¶
而進衆僧與居人憑髙望之謂城中悉為魚矣俄見定¶
鼎長夏二門隂曀間有二青牛奮勇而出相去約百歩¶
黑牛奔走而廻向之怒浪驚瀾翕然遂低(出廣/異記)¶
　　　牛拜¶
　　　　桓冲¶
桓冲鎮江陵正㑹當烹牛牛忽熟視帳下都督目中淚¶
下都督呪之曰汝若向我跪當啟活也牛應聲而拜衆¶
<pb:KR3l0118_WYG_434-6b>¶
皆異之都督復曰謂汝若須活遍拜衆人牛涕淚如雨¶
遂遍拜值冲醉不得啟遂殺牛冲聞大怒都督痛加鞭¶
罰也(出渚宫/故事)¶
　　　　光祿屠者¶
太和中光祿厨欲宰牝牛牛有胎非久合生或曰既如¶
此可換却屠者操刀直前畧不介意牛乃屈膝拜之亦¶
不肯退此牛與子遂殞於刀下屠者忽狂惑失常毎日¶
作牛啼食草少許身入泥水以頭觸物良久乃定(出原/化記)¶
<pb:KR3l0118_WYG_434-7a>¶
　　　　朱氏子¶
廣陵有朱氏子家世勲貴性好食黄牛所殺無數常以¶
暑月中欲殺一牛其母止之曰暑熱如此爾已醉所食¶
幾何勿殺也子向牛言曰汝能拜我我赦汝牛應聲下¶
淚而拜朱反怒曰畜生安能㑹人言立殺之數日乃病¶
恒見此牛為厲竟作牛聲死(出稽/神録)¶
　　　牛償債¶
　　　　卞士瑜¶
<pb:KR3l0118_WYG_434-7b>¶
卞士瑜者其父以平陳功授儀同慳吝常顧人築宅不¶
還其價作人求錢卞父鞭之曰若實負錢我死當與爾¶
作牛須臾之間卞父死作人有牛産一黄犢腰下有黑¶
文横給周匝如人腰帶右胯有白紋斜貫大小正如笏¶
形牛主呼之曰卞公何為負我犢即屈前膝以頭著地¶
瑜以錢十萬贖之牛主不許死乃收塟(出法苑/珠林)¶
　　　　路伯逹¶
永徽中汾州義縣人路伯逹負同縣人錢一千文後共¶
<pb:KR3l0118_WYG_434-8a>¶
錢主佛前為誓曰我若未還公吾死後與公家作牛畜¶
話訖逾年而卒錢主家牸牛生一犢子額上生白毛成¶
路伯達三字其子姪耻之將錢五千文求贖主不肯與¶
乃施與隰成縣啟福寺僧真如助造十五級浮圖人有¶
見者發心止惡競投錢物以布施焉(出法苑/珠林)¶
　　　　戴文¶
貞元中蘇州海鹽縣有戴文者家富性貪毎鄉人舉債¶
必須收利數倍有鄰人與之交利剝刻至多鄉人積恨¶
<pb:KR3l0118_WYG_434-8b>¶
乃曰必有神明照鑒數年後戴文病死鄰人家牛生一¶
黒犢脇下白毛字曰戴文閭里咸知文子耻之乃求鄰¶
人以物熨去其字鄰人從之既而文子以牛身無騐乃¶
訟鄰人妄稱牛有犢字縣追鄰人及牛至則白毛復出¶
成字分明但呼戴文牛則應聲而至鄰人恐文子盜去¶
則夜閉於别廡經數年方死(出原/化記)¶
　　　　河内崔守¶
有崔君者貞元中為河内守崔君貪而刻河内人苦之¶
<pb:KR3l0118_WYG_434-9a>¶
常於佛寺中假佛像金凡數鎰而竟不酧直僧以太守¶
竟不敢言未幾崔君卒於郡是日寺有牛産一犢其犢¶
頂上有白毛若縷出文字曰崔某者寺僧相與觀之且¶
嘆曰崔君常假此寺中佛像金而竟不還今日事果何¶
如哉崔君家聞之即以他牛易其犢既至命剪去文字¶
已而復生及至其家雖豢以芻粟卒不食崔氏且以為¶
異竟歸其寺焉(出宣/室志)¶
　　　　王氏老姥¶
<pb:KR3l0118_WYG_434-9b>¶
廣陵有王氏老姥病數日忽謂其子曰我死必生西磎¶
浩氏為牛子當尋而贖我腹下有王字是也頃之遂卒¶
西磎者海陵之西地名也其民浩氏生牛腹有白毛成¶
王字其子尋而得之以束帛贖之而去(出稽/神録)¶
　　　牛傷人¶
　　　　邵桃根¶
梁末邵桃根襄陽人家有一犢肥充可愛桃根恒自飼¶
之此犢恒逐桃根遊行毎往官府聚㑹犢雖繫在家而¶
<pb:KR3l0118_WYG_434-10a>¶
吼喚終不住後一日桃根晨起開門犢忽從後觝根肋¶
穿流血舉家打去已復嗔目復來觝傷數日氣絶(出廣/古今)¶
(五行/記)¶
　　　牛異¶
　　　　洛下人¶
唐先天年洛下人牽一牛腋下有一人手長尺餘廵坊¶
而乞(出朝野/僉載)¶
　　　　寗茵¶
<pb:KR3l0118_WYG_434-10b>¶
大中年有寗茵秀才假大寮莊于南山下棟宇半墮墻¶
垣又缺因夜風清月朗吟咏庭際俄聞叩門聲稱桃林¶
斑特處士相訪茵啟闗睹處士形質瓌瑋言詞廓落曰¶
某田野之士力耕之徒向畎畆而辛勤與農夫而齊𩔖¶
巢居側近睹風月皎潔聞君吟咏故來奉謁茵曰某山¶
林甚僻農具為鄰蓬蓽既深輪蹄罕至幸此見訪頗慰¶
羈懐遂延入語曰然處士之業何如願聞其説特曰某¶
少年之時兄弟競生頭角毎讀春秋之潁考叔挾輈以¶
<pb:KR3l0118_WYG_434-11a>¶
走恨不得佐輔其間讀史記至田單破燕之計恨不得¶
奮擊其間讀東漢至於新野之戰恨不得騰躍其間此¶
三事俱快意俱不能逢今恨恨耳今則老倒又無嗣子¶
空懐䑛犢之悲况又慕徐孺子弔郭林宗言曰生芻一¶
束其人如玉即不敢當生芻一束堪令諷咏俄又聞人¶
扣闗曰南山斑寅將軍奉謁茵遂延入氣貎嚴聳㫖趣¶
剛猛及二斑相見亦甚忻慰寅曰老兄知得姓之根本¶
否特曰昔吳太伯為荆蠻斷髪文身因兹遂有斑姓寅¶
<pb:KR3l0118_WYG_434-11b>¶
曰老兄太妄殊不知根本且斑氏出自鬬榖於莵有文¶
斑之像因以命氏逺祖固婕妤好詞章大有稱於漢朝¶
又皆有𫝊於史其後英傑間生蟬聫不絶後漢有班超¶
投筆從戎相者曰君當封侯萬里外超詰之曰君燕頷¶
虎頭飛而食肉萬里公侯相也後果守玉門闗封定逺¶
侯某世為武賁中郎在武班因有過竄於山林晝伏夜¶
遊露跡𨼆形但偷生耳適聞松吹月髙墻外閒歩聞君¶
吟咏因來追謁况遇當家尤増慰悦寅因覩碁局在牀¶
<pb:KR3l0118_WYG_434-12a>¶
謂特曰願接老兄一局特遂欣然為之良久未有勝負¶
茵翫之教特一兩著寅曰主人莫是髙手否茵曰若管¶
中窺豹時見一斑兩斑笑曰大有微機真一發兩中茵¶
傾壺請飲及局罷而飲數廵寅請備脯修以送酒寅設¶
鹿脯寅嚙决須㬰而盡特即不茹茵詰曰何故不茹特¶
曰無上齒不能咀嚼故也數廵後特稱小疾便不敢過¶
飲寅曰談何容易有酒如澠方學紂為長夜之飲覺面¶
已赤特曰弟大是鐘鼎之户一坐耽更不動後二斑飲¶
<pb:KR3l0118_WYG_434-12b>¶
過語紛拏特曰弟倚是爪牙之士而苦相凌何也特曰¶
弟誇猛毅之軀若值人如卞荘子當為粉矣寅曰兄誇¶
壯勇之力若值人如庖丁當為頭皮耳茵前有削脯刀¶
長尺餘茵怒而言曰寗老有尺刀二客不得喧競但且¶
飲酒二客悚然特吟曹植詩曰箕在釡下燃豆在釡中¶
泣此一聫甚不惡寅曰鄙諺云鵓鳩樹上鳴意在麻子¶
地俱大笑茵曰無多言各請賦詩一章茵曰曉讀雲水¶
静夜吟山月髙焉能履虎尾豈用學牛刀寅繼之曰但¶
<pb:KR3l0118_WYG_434-13a>¶
得居林嘯焉能當路蹲渡河何所適終是怯劉琨特曰¶
無非悲寗戚終是怯庖丁若遇龔為守蹄涔向北溟茵¶
覽之曰大是竒才寅怒拂衣而起曰寗生何黨此輩自¶
古即有班馬之才豈有斑牛之才且我生三日便欲噬¶
人此人况偷我姓氏但未能共語者盖惡傷其𩔖而遂¶
怒曰終不能揺尾於君門下乃長揖而去特亦怒曰古¶
人重者白眉君今白額豈敢有人言譽耳何相怒如斯¶
特遂告辭及明視其門外唯虎跡牛踪而已寗生方悟¶
<pb:KR3l0118_WYG_434-13b>¶
尋之數百歩人家廢荘内有一老牛卧而猶帶酒氣虎¶
即入山矣茵後更不居此而歸京矣(出傳/竒)¶
　　　　仲小小¶
臨洮之境有山民曰仲小小衆號仲野牛平生以採獵¶
為務臨洮已西至於疊宕嶓岷之境數郡良田自祿山¶
以來陷為荒徼其間多産竹牛(一名/野牛)其色純黒其一可¶
敵六七駱駝肉重千萬斤者其角二壯夫可勝其一毎¶
飲齕之處則拱木叢竹踐之成塵獵人先縱火逐之俟¶
<pb:KR3l0118_WYG_434-14a>¶
其奔迸則毒其矢向便射之洎中鏃則挈鍋釡負糧糗¶
躡其踪緩逐之矢毒既發即斃踣之如山積肉如阜(一/牛)¶
(致肉數千金新鮮者/甚美縷如紅絲線)乾寧中小小之獵遇牛羣于石家¶
山嗾犬逐之其牛驚擾奔一深谷谷盡南抵一懸崕犬¶
逐既急牛相排蹙居其首者失脚墮崕居次者不知其¶
偶墮累累接跡而進三十六頭皆斃于崖下積肉不知¶
紀極秦成階三州士民荷擔之不盡(出玉堂/閒話)¶
　¶
<pb:KR3l0118_WYG_434-14b>¶
　¶
　¶
　¶
　¶
　¶
　¶
　¶
　太平廣記巻四百三十四¶
