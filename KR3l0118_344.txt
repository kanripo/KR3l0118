# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:26.466451
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三百四十四
<pb:KR3l0118_WYG_344-1a>¶
欽定四庫全書¶
　太平廣記卷三百四十四　宋　李昉等　編¶
　　鬼二十九¶
　　　王裔老　　　張宏讓　　冦鄘¶
　　　呼延冀　　　安鳯　　　成叔弁¶
　　　襄陽選人　　祖價¶
　　　　王裔老¶
華州下邽縣東南三十餘里曰延年里里西南有故蘭¶
<pb:KR3l0118_WYG_344-1b>¶
若而無僧居唐元和八年翰林學士白居易丁母憂退¶
居下邽縣七月其從祖兄曰皥自華州來訪居易途出¶
扵蘭若前及門見婦女十許人衣黄綾衣少長雜坐㑹¶
語扵佛屋下聲聞於門皡熱行方渴將就憇且求飲望¶
其從者蕭士清未至因下馬繫繮於門柱舉首忽不見¶
自意其退藏扵忩闥之間從之不見又意其退藏扵屋¶
壁之後從之又不見周視其四旁則堵墻環然無隙缺¶
覆視其聚談之所塵埃羃然無足跡由是意其非人悸¶
<pb:KR3l0118_WYG_344-2a>¶
然大異之上馬疾驅來告居易且聞其所言云云甚多¶
不能殫記大扺多云王裔老如此觀其詞意若相與數¶
其過者厥所去居易舍八九里因同徃訪焉其地果有¶
王裔者即其里人也方徙居於蘭若之東北百餘步葺¶
牆屋築塲藝𣗳僅畢明日而入既入不浹旬而裔死不¶
越月而妻死不踰時而裔之二子二婦及一孫亦死止¶
餘一子曰明進大恐懼不知所為意新居不祥乃撒屋¶
㧞𣗳夜徙去遂免(出白居/易集)¶
<pb:KR3l0118_WYG_344-2b>¶
　　　　張宏讓¶
元和十二年壽州小將張宏讓娶兵馬使王暹女淮西¶
用兵方急令狐通為刺史宏讓妻重疾累月每思食宏¶
讓與具後不食如此自夏及秋乍進乍退宏讓心終不¶
怠冬十月其妻忽思湯餅宏讓與具之工未竟遇軍中¶
給冬衣宏讓遂請同志王士徴妻為饌宏讓乃去士徴¶
妻饌熟就牀欲進忽見宏讓妻自額鼻中分半一手一¶
股在牀流血殷席士徴妻驚呼告營中軍人妻諸鄰來¶
<pb:KR3l0118_WYG_344-3a>¶
共觀之競問莫知其由俄而吏報通使人檢視其日又¶
非昏暝二婦素無嫌怨遂為吏所錄宏讓奔歸及䘮所¶
忽聞空中婦悲泣云某被大家喚將看兒去煩君多時¶
某不得已君終不見棄大家索君懇求耳先是宏讓營¶
居後小圃中有一李𣗳婦云君今速為某造四分食置¶
李𣗳下君則向𣗳下哀祈某必得再履人世也宏讓依¶
其言陳饌懇祈拜之忽聞空中云還汝新婦便聞王氏¶
云接我以力宏讓如其言接之俄覺赫然半屍簿下宏¶
<pb:KR3l0118_WYG_344-3b>¶
讓抱之遽聞王氏云速合牀上半屍比宏讓拳曲持半¶
屍到牀王氏聲聲云勘其剖處無所參差宏讓盡力與¶
合之令等其舊王氏云覆之以衾無我問三日宏讓如¶
其教三日後聞呻吟乃云思少饘粥宏讓以飲灌其喉¶
盡一盃又云具無相問七日則冺如舊但自項及脊徹¶
尻有㾗如刀傷前額及鼻貫胸腹亦然一年平復如故¶
生數子此故友龎子肅親見其事(出乾/&KR0871;子)¶
　　　　寇鄘¶
<pb:KR3l0118_WYG_344-4a>¶
元和十二年上都永平里西南隅有一小宅懸牓云但¶
有人敢居即傳元契奉贈及奉其初價大厯年安太清¶
始用二百千買得後賣與王姁傳受凡十七主皆䘮長¶
布施與羅漢寺寺家賃之悉無人敢入有日者寇鄘出¶
入於公卿門詣寺求買因送四十千與寺家寺家極喜¶
乃傳契付之有堂屋三間甚庳東西廂共五間地約三¶
畝榆楮數百株門有崇屏高八尺基厚一尺皆炭灰泥¶
焉鄘又與崇賢里法明寺僧普照為門徒其夜掃堂獨¶
<pb:KR3l0118_WYG_344-4b>¶
止一宿無事月明至四更微雨鄘忽身體拘急毛髮如¶
磔心恐不安聞一人哭聲如出九泉乃卑聽之又若在¶
中天其乍東乍西無所定欲至曙聲遂絶鄘乃告照曰¶
宅既如此安可居焉命照公與作道塲至三更又聞哭¶
聲滿七日鄘乃作齋設僧方欲衆僧行食次照忽起於¶
庭如有所見遽厲聲逐之喝云這賊殺如許人遶庭一¶
轉復坐曰見矣見矣遂命鄘求七家粉水解穢俄至門¶
崇屏洒水一盃以柳枝撲焉屏之下四尺開土忽穨圮¶
<pb:KR3l0118_WYG_344-5a>¶
中有一女人衣青羅裙紅袴錦履緋衫子其衣皆是紙¶
灰風拂盡飛於庭即枯骨籍焉乃命織一竹籠子又命¶
鄘作三兩事女衣盛之送葬渭水之沙洲仍命勿回頭¶
亦與設酒饌自後小大更無恐懼初郭汾陽有堂妹出¶
家永平里宣化寺汾陽王夫人之頂謁其姑從人頗多¶
後買此宅徃來安置或聞有青衣不謹遂誅青衣夫人¶
令髙築崇屏此宅因有是焉亦云青衣不謹洩漏遊處¶
由是生葬此地焉(出乾/&KR0871;子)¶
<pb:KR3l0118_WYG_344-5b>¶
　　　　呼延冀¶
咸和中呼延冀者授忠州司户攜其妻之官至泗水遇¶
盜盡奪其財物乃至躶形冀遂與其妻於路傍訪人烟¶
俄逢一翁問其故冀告之老翁曰南行之數里即我家¶
可與家屬暫宿也冀乃與老翁同至其家入林中得一¶
大宅老翁安存於一室内設食遺衣至夜深親就冀談¶
話復具酒殽曰我家唯有老母君若未能攜妻去欲且¶
留之伺到官再來迎亦可我見君貧必不易相攜也冀¶
<pb:KR3l0118_WYG_344-6a>¶
思之良久遂謝而言曰丈人既憫我如是我即以心素¶
托丈人我妻本出宫人也能歌仍薄有文藝然好酒多¶
放蕩留之後幸丈人拘束之老翁曰無憂但自赴官明¶
日冀乃留妻而去臨别妻執冀手而言曰我本與爾逺¶
渉川陸赴一簿官今不期又留我於此君若不來迎我¶
我必奔出必有納我之人也泣涙而别冀到官方謀逺¶
迎其妻忽一日有逹一書者受之是其妻書也其書云¶
妾今自裁此書以達心緒唯君少覽焉妾本歌妓之女¶
<pb:KR3l0118_WYG_344-6b>¶
也幼入宫禁以清歌妙舞為稱固無婦德婦容及宫中¶
有命掖庭選人妾得放歸焉是時也君方年少酒狂詩¶
逸在妾之鄰妾既不拘君亦放蕩君不以妾不可奉蘋¶
蘩遽以禮娶妾妾既與君匹偶諸鄰皆謂之才子佳人¶
每念花間同步月下相對紅樓戲謔錦闈言誓即不期¶
今日之事也悲夫一何義絶君以妾身棄之如屣留於¶
荒郊不念孤獨自君之官涙流莫遏思量薄情妾又奚¶
守貞㓗哉老父家有一少年子深慕妾妾已歸之矣君¶
<pb:KR3l0118_WYG_344-7a>¶
其知之冀覽書擲書不勝憤怒遂抛官至泗水本欲見¶
老翁及其妻皆殺之訪尋不得但見一大塜林木森然¶
冀毁其塜見其妻已死在塜中乃取尸祭别葬之而去¶
(出瀟/湘記)¶
　　　　安鳯¶
安鳯壽春人少與鄉里徐侃友善俱有才學本約同遊¶
宦長安侃性純孝别其母時見母泣涕不止乃不忍離¶
鳯至長安十年不達恥不歸後忽逢侃攜手叙濶别話¶
<pb:KR3l0118_WYG_344-7b>¶
鄉里之事悲喜俱不自勝同寓旅舍數日忽侃謂鳯曰¶
我雖離鄉一載我母必念我我當歸君離鄉亦乆能同¶
歸乎鳯曰我本不勤耕鑿而志切於名宦今日逺離鄉¶
國索米於長安無一公卿知十年之漂蕩大丈夫之氣¶
概焉能以面目回見故鄉之人也因泣謂侃曰君自當¶
寧親我誓不達不歸矣侃留詩曰君寄長安乆恥不還¶
故鄉我别長安去切在慰髙堂不意與離恨泉下亦難¶
忘鳯亦以詩贈别曰一自離鄉國十年在咸秦泣盡卞¶
<pb:KR3l0118_WYG_344-8a>¶
和血不逢一故人今日舊友别羞此漂泊身離情吟詩¶
處麻衣掩淚頻淚别各分袂且及來年春鳯猶客長安¶
因夜夢侃遂寄一書達壽春首敘長安再相見話幽抱¶
之事侃母得鳯書泣謂附書之人曰侃死已三年矣却¶
至長安告鳯鳯垂泣歎曰我今日始悟侃别詩中泉下¶
亦難忘之句(出瀟湘/雜錄)¶
　　　　成叔弁¶
元和一十三年江陵編户成叔弁有女曰興娘年十七¶
<pb:KR3l0118_WYG_344-8b>¶
忽有媒氏詣門云有田家郎君願結姻媛見在門叔弁¶
召其妻共窺之人質頗不愜即辭曰興娘年小未辦資¶
裝門外聞之即趨入曰待田郎叅丈人丈母叔弁不顧¶
遽與妻避之田奴曰田四郎上界香郎索爾女不得耶¶
即笑一聲便有二人自空而下曰相呼何事田曰成家¶
見有一女某今商量確然不可二郎以為何如二人曰¶
彼固不知安有不可幸容言議况小郎娘子魂識已隨¶
足下慕足下深矣黎民何知不用苦怪言訖而興娘大¶
<pb:KR3l0118_WYG_344-9a>¶
呌於房中曰嫁與田四郎去叔弁既覺非人即下階辭¶
曰貧家養女不喜觀矚四郎意㫖敢不從命但且坐與¶
媒氏商量無太匆匆也四人相顧大笑曰定矣叔弁即¶
令市果酒備茶餅就堂垂簾而坐媒氏曰成家意不美¶
滿四郎亦太匆匆今三郎君總是詞人請聨句一篇然¶
後定衆皆大笑樂曰老嫗但作媒何必議他聨句事媒¶
氏固請田郎良乆乃吟曰一㸃紅裳出翠微秋天雲静¶
月離離田請叔弁繼之叔弁素不知書固辭徃復再四¶
<pb:KR3l0118_WYG_344-9b>¶
食頃忽聞堂上有人語曰何不云天曹使者徒回首何¶
不從他九族卑言訖媒與三人絶倒大笑曰向道魔語¶
今欲何如四人一時趨出不復更來其女若醉人狂言¶
四人去後亦遂醒矣(出河/東記)¶
　　　　襄陽選人¶
于頔鎮襄陽時選人劉某入京逢一舉人年二十許言¶
語明朗同行數里意甚相得因藉草劉有酒傾數盃日¶
暮舉人指岐逕曰某弊止從此數里能左顧乎劉辭以¶
<pb:KR3l0118_WYG_344-10a>¶
程期舉人因賦詩曰流水涓涓長芹芽織鳥雙飛客還¶
家荒村無人作寒食殯宫空對棠梨花至明劉歸襄陽¶
州因徃尋訪舉人惟有殯宫存焉(出酉陽/雜俎)¶
　　　　祖價¶
進士祖價詠之孫也落第後嘗遊商山中行李危困夕¶
至一孤驛去驛半里以來有一空佛寺無僧居價與僕¶
夫投之而宿秋月甚明價獨玩月來去而行忽有一人¶
自寺殿後出揖價共坐語笑說經史時時自吟價烹茶¶
<pb:KR3l0118_WYG_344-10b>¶
待之此人獨吟不已又云夫人為詩述懐諷物若不精¶
不切即不能動人今夕偶相遇後㑹難期輒賦三兩篇¶
以述懐也遂朗吟云家住驛北路百里無四鄰徃來不¶
相問寂寂山家春又吟南岡夜蕭蕭青松與白楊家人¶
應有夢逺客已無腸又吟白草寒路裏亂山明月中是¶
夕苦吟罷寒燭與君同詩訖再三吟之夜乆遂揖而退¶
至明日問鄰人云此前後數里並無人居但有書生客¶
死者葬在佛殿後南岡上價度其詩乃知是鬼為文弔¶
<pb:KR3l0118_WYG_344-11a>¶
之而去(出㑹昌/解頤錄)¶
　¶
　¶
　¶
　¶
　¶
　¶
　¶
<pb:KR3l0118_WYG_344-11b>¶
　¶
　¶
　¶
　¶
　¶
　¶
　¶
　太平廣記卷三百四十四¶
