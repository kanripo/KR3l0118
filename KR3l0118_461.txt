# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:30.168701
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百六十一
<pb:KR3l0118_WYG_461-1a>¶
欽定四庫全書¶
　太平廣記卷四百六十一　宋　李昉等　編¶
　　禽鳥二¶
　　孔雀¶
　　　交趾　　　　羅州　　　　王軒¶
　　燕¶
　　　漢燕　　　　胡燕　　　　千嵗燕¶
　　　晉瑞　　　　元道康　　　范質¶
<pb:KR3l0118_WYG_461-1b>¶
　　鷓鴣¶
　　　飛數　　　　飛南向　　　吳楚鷓鴣¶
　　鵲(鴿附/)¶
　　　知太嵗　　　張顥　　　　條支國¶
　　　黎景逸　　　張昌期　　　崔圓妻¶
　　　乾陵　　　　鴿信¶
　　鷄¶
　　　陳倉寳雞　　楚雞　　　　衛女¶
<pb:KR3l0118_WYG_461-2a>¶
　　　長鳴鷄　　　沉鳴鷄　　　孫休¶
　　　吳清　　　　廣州刺史　　祝鷄公¶
　　　朱綜　　　　代郡亭　　　高嶷¶
　　　天后　　　　衛鎬　　　　合肥富人¶
　　　孔雀¶
　　　　交趾¶
交趾郡人多養孔雀或遺人以充口腹或殺之以為脯¶
腊人又養其雛為媒旁施網罟捕野孔雀伺其飛下則¶
<pb:KR3l0118_WYG_461-2b>¶
牽網横掩之採其金翠毛裝為扇拂或全株生截其尾以¶
為方物云生取則金翠之色不減耳(出嶺表/録異)¶
　　　　羅州¶
羅州山中多孔雀羣飛者數十為偶雌者尾短無金翠雄¶
者生三年有小尾五年成大尾始春而生三四月後復凋¶
與花蕚相榮衰然自喜其尾而甚妬凡欲山棲必先擇有¶
置尾之地然後止焉南人生捕者候甚雨往擒之尾霑而¶
重不能髙翔人雖至且愛其尾恐人所傷不復騫翔也雖¶
<pb:KR3l0118_WYG_461-3a>¶
馴養頗久見羙婦人好衣裳與童子絲服者必逐而啄之芳時¶
媚景聞管絃笙歌必舒張翅尾盻睇而舞若有意焉山谷夷¶
民烹而食之味如鵝解百毒人食其肉飲藥不能愈病其血¶
與其首觧大毒南人得其卵使雞伏之即成其脚稍屈其鳴¶
若曰都䕶土人取其尾者持刀於叢篁可𨼆之處自蔽伺過¶
急斷其尾若不即斷廻首一顧金翠無復光彩(出紀/聞)¶
　　　　王軒¶
盧肇住在京南海見從事王軒有孔雀一日奴告曰蛇¶
<pb:KR3l0118_WYG_461-3b>¶
盤孔雀且毒死矣軒令救之其走卒笑而不救軒怒卒¶
曰蛇與孔雀偶(出紀/聞)¶
　　　燕¶
　　　　漢燕¶
蓐泥為窠聲多稍小者漢燕陶勝力注本草云紫胸輕¶
小者是越燕胸斑黒聲大者是胡燕其作巢喜長越燕¶
不入藥用越與漢亦小差耳(出世/説)¶
　　　　胡燕¶
<pb:KR3l0118_WYG_461-4a>¶
凡狐白貂鼠之𩔖燕見之則毛脱或燕蟄於水底舊説¶
燕不入室取桐為男女各一投井中燕必來胸斑黒聲¶
大名胡燕其窠有容匹素者(出酉陽/雜爼)¶
　　　　千嵗燕¶
齊魯之間謂燕為乙作巢避戊巳𤣥中記云千嵗之燕¶
户北向述異要云五百嵗燕生胡髯(出酉陽/雜爼)¶
　　　　晉瑞¶
魏禪晉嵗北闕下有白光如鳥雀之狀時有飛翔去來¶
<pb:KR3l0118_WYG_461-4b>¶
有司即聞奏帝使羅者張之得一白燕以為神物以金為籠致¶
於宫内旬日不知所在論者云金徳之瑞昔師曠時有白燕來¶
巢檢瑞應圖果如所論師曠晉人也古今之議相符焉(出拾/遺録)¶
　　　　元道康¶
後魏元道康字景怡居林慮山雲棲幽谷靜掩衡茅不¶
下人間踰二十載服餌芝术以娛其志髙歡為丞相前¶
後三辟不就道康以時方亂不欲應之至髙洋又徴亦¶
不起道康書齋常有雙燕為巢嵗嵗未嘗不至道康以¶
<pb:KR3l0118_WYG_461-5a>¶
連徴不去有懼見抑不覺嗟咨是夕秋月朗然清風颯¶
至道康向月微思忽聞燕呼康字云景怡卿本澹然為¶
樂今何愁思之深耶道康驚異乃知是燕又曰景怡景¶
怡樂以終身康曰爾為禽而語何巢我屋燕曰我為上¶
帝所罪暫為禽耳以卿盛徳故來相依道康曰我忘利¶
不售人間所以閉闗服道寜昌其徳為卿所謂燕曰海¶
内棲𨼆盡名譽耳獨卿知道卓然囂外所以神祗敬屬¶
萬靈歸徳燕曰我來日晝時往前溪相報道康乃䇿杖¶
<pb:KR3l0118_WYG_461-5b>¶
南溪以伺其至及晝見二燕自北嶺飛來而投澗下一¶
化為青衣童子一化為青衣女子前來謂道康曰今我¶
便歸以卿相命故來此化然無以留别卿有𨼆志幽陰¶
見嘉卿之夀更四十嵗以此相報言訖復為雙燕飛去¶
不知所往時道康巳年四十後果終八十云(出紀/聞)¶
　　　　范質¶
漢户部侍郎范質言嘗有燕巢於舍下育數雛已哺食¶
矣其雌者為猫所搏食之雄者啁啾久之方去即時又¶
<pb:KR3l0118_WYG_461-6a>¶
與一燕為匹而至哺雛如故不數日諸雛相次墮地宛¶
轉而殭兒童剖腹視之則有蒺藜子在嗉中葢為繼偶¶
者所害(出玉堂/閒話)¶
　　　鷓鴣¶
　　　　飛數¶
鷓鴣飛數逐月如正月一飛而止于窠中不復起矣十¶
二月十二起最難採南人設網取之(出酉陽/雜爼)¶
　　　　飛南向¶
<pb:KR3l0118_WYG_461-6b>¶
鷓鴣似雌雉飛但南不向北楊孚交州異物志云鳥像雌雉¶
名鷓鴣其志懐南不思北徂(出雜/録)¶
　　　　吳楚鷓鴣¶
鷓鴣吳楚之野悉有嶺南偏多此鳥肉白而脆逺勝雞雉能¶
解冶葛并菌毒臆前有白圓㸃背上間紫赤毛其大如野雞¶
多對啼南越志云鷓鴣惟東西㢠廻翔然開翅之始必先南翥¶
其鳴自呼社薄州又本草云自呼鉤輈格磔李羣玉山行聞¶
鷓鴣詩云方穿詰曲﨑嶇路又聴鉤輈格磔聲(出嶺南/録異)¶
<pb:KR3l0118_WYG_461-7a>¶
　　　鵲¶
　　　　知太嵗¶
鵲知太嵗之所在博物志云鵲巢背太嵗此非才智任¶
自然爾淮南子曰鵲識嵗多風喬木巢傍枝(出説/文)¶
　　　　又¶
鵲構窠取在樹杪枝不取墮地者又纒枝受卵端午日¶
午時焚其巢炙病者疾立愈(出酉陽/雜爼)¶
　　　　張顥¶
<pb:KR3l0118_WYG_461-7b>¶
常山張顥為梁相天新雨後有鳥如山鵲稍下墮地民拾¶
取即化為一圓石顥椎破之得一金印文曰忠孝侯印顥¶
以上聞藏之秘府顥後官至太尉後議郎汝南樊行夷校¶
書東觀上表言堯舜之時嘗有此官云(出酉陽/雜爼)¶
　　　　條支國¶
章帝永寜元年條支國有來進異瑞有鳥名鳷鵲形髙¶
七尺解人言其國太平鳷鵲羣翔昔漢武時四夷賔服¶
有致此鵲馴善有吉樂事則鼓翼翔鳴按莊周云雕陵¶
<pb:KR3l0118_WYG_461-8a>¶
之鵲葢其類也(出拾/遺記)¶
　　　　黎景逸¶
唐貞觀末南康黎景逸居於空青山常有鵲巢其側每¶
飯食餧之後鄰近失布者誣景逸盜之繋南康獄月餘¶
劾不承欲釋之其鵲止于獄樓向景逸歡喜似傳語之¶
狀其日𫝊有赦官司詰其來云路逢𤣥衣素衿人所説¶
三日而赦果至景逸還山乃知𤣥衣素衿者鵲之所𫝊¶
(出朝野/僉載)¶
<pb:KR3l0118_WYG_461-8b>¶
　　　　張昌期¶
汝州刺史張昌期易之弟也恃寵驕貴酷暴羣僚梁縣¶
有人白云有白鵲見昌期令司户楊楚玉捕之部人有¶
鷂子七十籠矣以蠟塗爪至林見白鵲有羣鵲隨之見¶
鷂迸散唯白者存焉鷂竦身取之一無損傷而籠送之¶
昌期笑曰此鵲贖君命也玉叩頭曰此天活玉不然投¶
河赴海不敢見公拜謝而去(出朝野/僉載)¶
　　　　崔圓妻¶
<pb:KR3l0118_WYG_461-9a>¶
鵲窠中必有棟崔圓相公妻在家時與姊妹於後園見¶
一鵲構窠共銜一木大如筆管長尺餘安窠中衆悉不¶
見俗言見鵲上梁必貴(出酉陽/雜爼)¶
　　　　乾陵¶
大厯八年乾陵上仙觀之尊殿有雙鵲銜柴及泥補葺¶
隙壊十五處宰臣表賀之(出酉陽/雜爼)¶
　　　　鴿信¶
大理丞鄭復禮言波斯舶上多養鴿鴿能飛行數千里¶
<pb:KR3l0118_WYG_461-9b>¶
輙放一隻至家以為平安信(出酉陽/雜爼)¶
　　　鷄¶
　　　　陳倉寳雞¶
秦穆公時陳倉人掘地得物若羊非羊若猪非猪牽以獻穆¶
公道逄二童子曰此為媪述常在地中食死人腦若欲殺之¶
以柏插其首媪曰此二童子名為鷄寳得雄者王得雌者伯¶
陳倉人捨之逐二童子二童化為雉飛入於林陳倉人告穆¶
公發徒大獵果得其雌又化為石置之汧渭之間至文公立¶
<pb:KR3l0118_WYG_461-10a>¶
祠名陳寳雄者飛南集今南陽雉飛縣即其地也(出列/異傳)¶
　　　　楚雞¶
楚人有擔山雞者路人問曰何鳥也擔者欺之曰鳯凰¶
也路人曰我聞有鳯凰久矣今真見之汝賣之乎曰然¶
乃酬千金弗與請加倍乃與之方將獻楚王經宿而鳥¶
死路人不遑惜其金惟恨不得以獻耳國人傳之咸以¶
為真鳯而貴宜欲獻之遂聞於楚王王感其欲獻已也¶
召而厚賜之過買鳯之直十倍矣(出笑/林)¶
<pb:KR3l0118_WYG_461-10b>¶
　　　　衛女¶
雉朝飛操者衛女傅母所作也衛侯女嫁於齊太子中¶
道聞太子死問傅母曰何如傅母曰且徃當䘮䘮畢不¶
肯歸終之以死傅母悔之取女所自操琴於塜上鼓之¶
忽有二雉俱出墓中傅母撫雌雉曰女果為雉耶言未¶
卒俱飛而起忽然不見傅母悲痛援琴作操故曰雉朝¶
飛(出揚雄/琴清英)¶
　　　　長鳴鷄¶
<pb:KR3l0118_WYG_461-11a>¶
漢成帝時交趾越雋獻長鳴鷄伺晨鷄即下漏驗之晷¶
刻無差長鳴一食頃不絶長距善鬬(出西京/雜記)¶
　　　　沉鳴鷄¶
建安三年胥圖獻沉鳴石鷄色如丹大如燕常在地中¶
應時而鳴聲能逺徹其國聞其鳴乃殺牲以祀之當聲¶
處掘地得此鷄若天下平翔飛頡頏以為嘉瑞亦謂寳¶
鷄其國無鷄人聽地中以候晷刻道師云昔仙人相君¶
採石入穴數里得丹石鷄舂碎為藥服者令人有聲氣¶
<pb:KR3l0118_WYG_461-11b>¶
後天而死昔漢武寳鼎元年四方貢珍怪有琥珀燕置¶
之静室自然鳴翔此之類也洛書云胥圖之寳土徳之¶
徴大魏嘉瑞焉(出王子年/拾遺記)¶
　　　　孫休¶
孫休好射雉至其時則晨往夕還羣臣莫不上諫曰此¶
小物何足甚躭答曰雖為小物耿介過人朕之所以好¶
也(出語/林)¶
　　　　吳清¶
<pb:KR3l0118_WYG_461-12a>¶
徐州民吳清以太元五年被差為征民殺鷄求福煮鷄¶
頭在盤中忽然而鳴其聲甚長後破賊帥邵寳寳臨陣¶
戰死其時僵尸狼籍莫之能識清見一人著白袍疑是¶
主帥遂取以聞推挍之乃是寳首清以功拜清河太守¶
越自什伍遽升榮位鷄之祅更為吉祥(出甄/異記)¶
　　　　廣州刺史¶
廣州刺史䘮還其大兒安吉元嘉三年病死第二兒四¶
年復病死或敎以一雄鷄置棺中此鷄每至天欲曉輒¶
<pb:KR3l0118_WYG_461-12b>¶
在棺裏鳴三聲甚悲徹不異栖中鳴一月日後不復聞¶
聲(出齊/諧記)¶
　　　　祝鷄公¶
祝鷄公者洛陽人也居尸鄉北山下養鷄百餘年鷄皆¶
有名字千餘頭暮棲樹下晝放散之欲取呼名即種别¶
而至賣鷄及子得千餘萬輙置錢去之吳作池養魚後¶
登吳山雞雀數百常出其旁(出列/仙傳)¶
　　　　朱綜¶
<pb:KR3l0118_WYG_461-13a>¶
臨淮朱綜遭母難恒外處住内有病因往視婦曰䘮禮¶
之重不煩數還綜曰自荼毒已來何時至内婦云君來¶
多矣綜知是魅敕婦婢候來便即閉户執之及來登往¶
赴視此物不得去遽變老白雄鷄推問是家鷄殺之遂¶
絶(劉義慶/幽明録)¶
　　　　代郡亭¶
代郡界中一亭作怪不可止有諸生壯勇者暮行欲止¶
亭宿亭吏止之諸生曰我自能消此乃住宿食夜諸生¶
<pb:KR3l0118_WYG_461-13b>¶
前坐出一手吹五孔笛諸生笑謂鬼曰汝止有一手那¶
得遍笛我為汝吹來鬼云卿為我少指耶乃復引手即¶
有數十指出諸生知其可撃因㧞劒砍之得老雄鷄(出/幽)¶
(明/録)¶
　　　　高嶷¶
唐渤海高嶷巨富忽患目餘日帖然而卒心上仍暖經¶
日而蘇云有一白衣人眇目把牒㝠司訟殺其妻子嶷¶
對元不識此老人㝠官云君命未盡且放歸遂悟白衣¶
<pb:KR3l0118_WYG_461-14a>¶
人乃是家中老瞎麻鷄也令射殺魅遂絶(出紀/異)¶
　　　　天后¶
唐文明已後天下諸州進雌雞變為雄者甚多或半已¶
化半未化乃則天正位之兆(出紀/異)¶
　　　　衛鎬¶
衛鎬為縣官下鄉至里人王幸在家方假寐夢一烏衣¶
婦人引十數小兒著黄衣咸言乞命叩頭再三斯須又¶
至鎬甚惡其事遂催食欲前適鎬所親者報曰王幸在¶
<pb:KR3l0118_WYG_461-14b>¶
家窮無物設饌有一鷄見抱兒已得十餘日將欲殺之¶
鎬方悟烏衣婦人果烏鷄也遂命解放是夜復夢感謝欣¶
然而去(並出朝/野僉載)¶
　　　　合肥富人¶
合肥有富人劉某好食鷄每殺鷄必先刖雙足置木櫃¶
中血瀝盡力乃烹以為去腥氣某後病生瘡於鬢既愈¶
復生小鷄足於瘡瘢中每巾櫛必傷其足傷即流血被¶
面痛楚竟日如是積嵗無日不傷竟以是卒(出稽/神録)¶
<pb:KR3l0118_WYG_461-15a>¶
　¶
　¶
　¶
　¶
　¶
　¶
　¶
　¶
<pb:KR3l0118_WYG_461-15b>¶
　¶
　¶
　¶
　¶
　¶
　¶
　¶
　太平廣記卷四百六十一¶
