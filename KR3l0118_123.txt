# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:20.870352
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百二十三
<pb:KR3l0118_WYG_123-1a>¶
欽定四庫全書¶
　太平廣記卷一百二十三¶
　　報應二十二¶
　　　胡激　　　　秦匡謀　　　韋判官¶
　　　楊收　　　　宋柔　　　　王表¶
　　　乾寧宰相¶
　　　　胡激¶
唐胡激者前嶺南節度使誕之子也宰相賈餗知舉登¶
<pb:KR3l0118_WYG_123-1b>¶
進士第太和中甘露之變北軍方捕餗有禁軍牙校利¶
激家富白仇士良曰恐餗在激所因遣士卒理其家既¶
不獲餗擒激以詣士良士良命戮於轅門外盡沒其財¶
時激弟湘在河東郡忽一日家僮見一人無頭著綠衣¶
上皆流血甚異之及凶問至詢其由則激死之日也後¶
士良死亦破其家葢其報也(出唐年/𥙷録)¶
　　　　秦匡謀¶
唐太傅汾國公杜悰節度江陵咸通十四年黔南廉使¶
<pb:KR3l0118_WYG_123-2a>¶
秦匡謀以蠻冦大舉兵力不敵來奔既謁見公公怒其¶
不趨庭退而使吏讓之曰汝鳳翔一民也悰兩爲鳳翔¶
節度使汝今靡認桑梓也匡謀報曰某雖家世岐下然¶
少離中土太傅擁節之日已忝分符實不曾趨走台階¶
比日况在荆南若論桑梓恐非儀也悰怒遣縶之發函¶
與韋相保云秦匡謀擅棄城池不能死王事請誅之韋¶
以悰國之元臣兼素有舊恩遂奏請依悰處置敕既降¶
悰乃親臨都市監戮匡謀將就法謂其子曰今日之死¶
<pb:KR3l0118_WYG_123-2b>¶
實寃枉無狀奈申訴非及但多燒紙墨當於泉下理之¶
耳行刑觀者駕肩接踵揮刃之際悰大驚驟得疾遂輿¶
而返俄有旋風暴作飛卷塵埃直入府署乃散是夕獄¶
吏發狂自呼姓名叱責曰吾已惠若錢帛非少奚復隱¶
吾受用諸物舉體自撲而殞其年六月十三日殺秦匡¶
謀七月十三日悰乃薨將歸塟洛陽爲束身楸函而即¶
路欲歛之夕主吏覺函短憂懼甚又難於改易遂厚賂¶
陰陽者紿杜氏諸子曰太傅薨時甚凶就木之際若臨¶
<pb:KR3l0118_WYG_123-3a>¶
近必有大禍諸子信然於是盡率家人待於别室及舉¶
尸就歛楸函果短遂陷胸折項骨而入焉無有知者及¶
扺東洛長子無逸相次而逝歲月既乆其事稍聞於世¶
議者以悰恃權貴枉刑戮獲茲報焉(出南楚/新聞)¶
　　　　韋判官¶
唐博陵崔應任扶溝令亭午獨坐有老人請見應應問¶
之老人對曰某通於靈祇也今者㝠司韋判官來拜謁¶
幸望厚禮以待之請備香案屏去侍從當爲延入應依¶
<pb:KR3l0118_WYG_123-3b>¶
命老人即出迎之及庭隱隱然不見其形自通名衘稱¶
思穆敘拜時候應亦答拜揖讓再三乃言曰某㝠司要¶
職也側聞長官宏才令器冠於當時輒將心事且願相¶
託故俟亭午務隙拜謁幸無驚異應曰某聞神明不昧¶
今乃不虚孱劣幽薄觸事蒙鄙何幸明靈俯降但揣微¶
賤力不副心茍可施於區區敢不從命幸示指南願効¶
勤勞㝠使曰某謝去人世數載得居㝠職自棄擲妻孥¶
家事零替愛子文卿少遭憫凶鄙野無文職居鄭滑院¶
<pb:KR3l0118_WYG_123-4a>¶
近經十載交替院務之日不明簿書欠折數萬貫疋實¶
非已用欲冒嚴明俯爲存庇應憮然曰噫某扶溝令也¶
焉知鄭滑院使者曰不然以閣下材器禄位豈一院哉¶
自今已後厯官清顯雄居方鎭位極人臣然數月後當¶
與鄭滑院交職儻不負今日之言某於㝠司當竭微分¶
仰䕶榮貴非止一身抑亦慶及後嗣應曰某雖鄙陋敢¶
不惟命是聽㝠使感泣於是敘别而去應聞淮南杜相¶
悰方求政理偶具書啓兼錄爲縣課績馳使揚州意者¶
<pb:KR3l0118_WYG_123-4b>¶
以思穆之言且欲驗試其事時相國都督維揚兼判鹽¶
鐵奏應知鄭滑院事及交割帳籍錢帛欠折數萬貫疋¶
收錄家貲塡償外尚欠三四萬無所出初應在扶溝受¶
思穆寄託事實丁寧比及鄭滑遂違前約且曰欠折數¶
廣何由辨明文卿雖云贓非已用積年不申論雖扺嚴¶
刑以懲慢易窮達既定鬼何能移若棄法徇神是諂而¶
求福乃拘縶文卿而白於使文卿自度必死乃預懐毒¶
於衣帶之間比及囚縶數欲服之輒失其藥搜求不獲¶
<pb:KR3l0118_WYG_123-5a>¶
及文卿以死論是日思穆見於文卿前而告曰嗚呼無¶
信之人陷汝家族吾爲汝上告於帝帝許我奪崔應之¶
禄然吾之族亦滅矣文卿匍匐拜哭忽失其父乃得所¶
懐之藥仰而死焉於是應與巡官李擅滑糺朱程戎曹¶
賈均就刑所將刑之文卿既已死應方悔悟乃禮𦵏文¶
卿身衣縞素而躬送之應後加殿中時有人自邯鄲將¶
美人曰金閨來獻於應應納而嬖之崔君始惑於聲色¶
爲政之心怠矣後二年加侍御史知揚子院與妻盧氏¶
<pb:KR3l0118_WYG_123-5b>¶
及金閨偕行尋除浙西院應自至職金閨寵愛日盛中¶
門之外置别館焉華麗逾於正寢視事之罷經日不履¶
内前後厯任寶貨悉置金閨之所無何復有人獻吳姝¶
艶於金閨應納之寵嬖愈甚每歌舞得意乃奪金閨寶¶
貨而賜新姝因是金閨忿逆與親弟陳行宗置毒藥於¶
酒中夜以獻應飲之俄頃而卒潛遷應於大㕔詰旦家¶
人乃覺莫知事實盧氏慈善不能窮究金閨乃持寶貨¶
盡室而去諸姬分散崔氏門館日微後隴西李君知浙¶
<pb:KR3l0118_WYG_123-6a>¶
西院聞金閨艶麗求而納之李君與金閨白晝開筵應¶
乃見形於庭叱金閨曰汝已鴆我又納於李君後不得¶
意復欲禍李君耶金閨懼而辭歸後李君方欲捕金閨¶
案理舊事雪崔生之寃金閨忽爾逃去不知所在(出隂/德傳)¶
　　　　楊收¶
唐丞相楊收貶死嶺外于時鄭愚尚書鎭南海忽一日¶
賔司報云楊相公在客次欲見尚書愚驚駭以收近有¶
後命安得來此乃延接之楊曰某為軍容使楊𤣥价所¶
<pb:KR3l0118_WYG_123-6b>¶
譛不幸遭害今已得請于上帝賜陰兵以復仇欲託尚¶
書宴犒兼借錢十萬緡鄭諾之唯錢辭以軍府事多許¶
其半楊相曰非銅錢也燒時幸勿著地愚曰若此則固¶
得遵副從容長揖而滅愚令於北郊具酒饌素錢以祭¶
之楊猶子有典壽陽者見收乗白馬臂朱弓彤矢有朱¶
衣天吏控馬謂之曰今上帝許我讎殺楊𤣥价我射中¶
之必死也俄而楊中尉暴得疾而死蜀毛文錫其先爲¶
潮州牧曾事鄭愚熟詳其事(出北夢/𤨏言)¶
<pb:KR3l0118_WYG_123-7a>¶
　　　　宋柔¶
唐僖宗之狩于岷蜀也黃巾尚遊魂於三輔中和辛丑¶
嵗詔丞相晉國公王鐸爲諸道行營都綂執操旗皷乗¶
三峽而下作鎭南燕爲東諸侯節度又詔軍容使西門¶
季𤣥爲都監秋七月鐸至滑都監次于臨汝郡當兵道¶
郵傳皆焚乃舍于龍興北禪院其西廊小院即都監下¶
都押衙何羣處之羣滑人也世爲本軍劇職羣少兇險¶
親姻頗薄之乃西走上京以干中貴人而西門納焉至¶
<pb:KR3l0118_WYG_123-7b>¶
是擢爲元從都押衙戎事一以委焉羣志氣驕佚肉視¶
其從嘗一日汝州監軍使董𢎞贄令孔目官宋柔奉啓¶
于都監致命將出值羣方據胡牀于門下怒其不先禮¶
謁也叱數卒捽以入撃以馬撾而遣之𢎞贄聞之大恐¶
笞宋柔數十仍斥去不復任使馳書使謝羣羣亦無怍¶
復數旬日將夕宋柔徒行經寺門又值羣自外將入瞥¶
見發怒連叱騶皁録之入院候曛黑殺而支解納諸溷¶
中既張燈宛見宋柔&KR0013;髪徒跣浴血而立於燈後羣矍¶
<pb:KR3l0118_WYG_123-8a>¶
起奮劔撃刺歘然而滅厥後夜夜見之暮秋月都監遷于¶
滎陽郡舎于開元寺子城東南隅之地至是羣神情惝¶
怳漸不自安乃與其禆將竇思禮等謀叛將大掠郡中¶
而奔于江左都監部曲三百許人皆畏羣而唯諾會太¶
守杜眞府符請都監夜宴啓至羣謂思禮等曰機不旋¶
踵時不再來必發今宵無貽後悔思禮等遂潛勒部分¶
至晡時都監赴宴羣令親信十數人從戒曰至三更汝¶
焚六司院門寺中必舉火相應其夕一皷羣假寢帳中¶
<pb:KR3l0118_WYG_123-8b>¶
乃夢宋柔向羣大叱曰吾讎雪矣遂驚覺召思禮語之¶
對曰此乃思也是何能爲二皷將半乃令其徒擐甲使¶
一卒登佛殿西大梓樹瞷子城内無何郡都虞候遊巡¶
至僧綱啓門入至殿隅仰視木杪心動命&KR0353;炬於下乃¶
見介者蹲于枝間方詰所從羣連聲謂曰走卒痁作遂¶
逃于上無他也都虞候色變馳出戒嚴羣呼思禮等謂¶
曰事亟矣不速行將爲豎子所殄乃擁其徒斬東門關¶
而出奔若走兩舍而羣心蕩無所從適其下稍稍亡去¶
<pb:KR3l0118_WYG_123-9a>¶
倦憇水側遙聞嚴皷聲乃僕射陂東北隅壖也思禮覺¶
乃前請啓密語羣將耳附之思禮拔佩刀疾斫羣首墜¶
於地餘衆大囂而散思禮携羣首遲明歸命于都監貰¶
其罪使招其散卒焉(出三水/小牘)¶
　　　　王表¶
河東裴光遠唐龍紀己酉歲調授滑州衛南縣尉性貪¶
婪冒於貨賄嚴刑峻法吏民畏而惡之尤好撃鞠雖九¶
夏蒸欝亦不暫休息畜一白馬駿健能馳騁竟以暑月¶
<pb:KR3l0118_WYG_123-9b>¶
不勝其役而致斃于廣場之内有里長王表者家雖富¶
贍早喪其妻唯一子可七八歲白晳端麗常隨父來縣¶
曹光逺見而憐之呼令入宅遺以服翫自是率以爲常¶
光遠令所親謂表曰我無子若能以此兒相餉當善待¶
汝縱有大過亦不汝瑕疵也表答曰某誠賤微受制於¶
上骨肉之間則無以奉命況此兒襁褓喪母豈可復離¶
其父乎設使以此獲罪於明公亦甘心矣光逺聞而銜¶
之後數日乃遣表使於曹南使盜待諸境上殺之而取¶
<pb:KR3l0118_WYG_123-10a>¶
其子大順辛亥嵗春光遠遘疾逾月委頓或時若鬼物¶
所中獨言曰王表來也當還爾兒又爲表言曰某雖小¶
吏愼密未嘗有過反招殘賊規奪赤子已訴于天今來¶
請命又爲已語今還爾兒與爾重作功德厚賂爾陰錢¶
免我乎皆曰不可少頃曰白馬來也則代馬語曰為人¶
乗騎自有年限至於負載馳驟亦有常程筋力之勞所¶
不敢憚豈有盛夏之月撃鞠不止斃此微命實由於君¶
已訴上天今來奉取又爲已語祈之如王表終不聽數¶
<pb:KR3l0118_WYG_123-10b>¶
日光遠遂卒(出三水/小牘)¶
　　　　乾寧宰相¶
唐乾寧二年邠州王行瑜會李茂貞韓建入覲決謀廢¶
立帝既覩三帥齊至必有異謀乃御樓見之謂曰卿等¶
不召而來欲有何意茂貞等汗流浹背不能對但云南北司¶
紊亂朝政因疏韋昭度討西川失謀李磎麻下爲劉崇¶
魯所哭陛下不合違衆用之乃令宦官詔害昭度已下¶
三帥乃還鎮内外寃之初王行瑜䟦扈朝廷欲加尚書¶
<pb:KR3l0118_WYG_123-11a>¶
令昭度力止之曰太宗以此官總政而登大位後郭子¶
儀以六朝立功雖有其名終身退讓今行瑜安可輕授¶
焉因請加尚父至是爲行瑜所憾而&KR0013;害焉後追贈太¶
師李磎字景望拜相麻出劉崇魯抱之而哭改授太子¶
少傳乃上十表及納諫五篇以求自雪後竟登庸且訐¶
崇魯之惡時同列崔昭緯與韋昭度及磎素不相協王¶
行瑜專制朝廷以判官崔鋋入闕奏事與昭緯關通因¶
託鋋致意由是行瑜率三鎮脅君磎亦遇禍其子渷有¶
<pb:KR3l0118_WYG_123-11b>¶
髙才亦同日害之磎著書百卷號李書樓後追贈司徒¶
太原李克用破王行瑜後崔昭緯貶而賜死昭皇切齒¶
下詔捕崔鋋亦寃報之驗也(出北夣/瑣言)¶
　¶
　¶
　¶
　¶
　太平廣記巻一百二十三¶
