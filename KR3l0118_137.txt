# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:21.172302
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百三十七
<pb:KR3l0118_WYG_137-1a>¶
欽定四庫全書¶
　太平廣記卷一百三十七¶
　　徵應三¶
　　　吕望　　　　仲尼　　　　文翁¶
　　　董仲舒　　　何比干　　　五鹿充宗¶
　　　王溥　　　　應樞　　　　袁安¶
　　　陳仲舉　　　張承　　　　張氏¶
　　　司馬休之　　杜慈　　　　武士彠¶
<pb:KR3l0118_WYG_137-1b>¶
　　　張文成　　　上官昭容　　崔行功¶
　　　李正已　　　李揆　　　　賈隱林¶
　　　張子良　　　鄭絪¶
　　　　吕望¶
吕望釣于渭濱獲鯉魚剖腹得書曰吕望封于齊(出説/苑)¶
　　　　仲尼¶
周靈王二十一年孔子生魯襄之代夜有二神女擎香¶
露沐浴徵在天帝下奏鈞天樂空中有言曰天感生聖¶
<pb:KR3l0118_WYG_137-2a>¶
子故降以和樂有五老列徵在之庭中五老者蓋五星¶
精也夫子未生之前麟吐玉書於闕里人家文云水精¶
子繼衰周為素王徵在以繡&KR0807;繫麟之角相者云夫子¶
殷湯之後水德而為素王至定公二十四年鉏商畋于¶
大澤得麟示夫子繫&KR0807;尚存夫子見之抱而解&KR0807;涕下¶
沾&KR0109;(出王子年/拾遺記)¶
　　　　文翁¶
漢文翁嘗起田斫柴為陂夜有百十野猪鼻載土著柴¶
<pb:KR3l0118_WYG_137-2b>¶
中比曉塘成稻常収嘗欲斷一大樹欲斷處去地一丈¶
八尺翁先呪曰吾得二千石斧當著此處因擲之正斫¶
所欲後果為蜀郡守(出小/説)¶
　　　　董仲舒¶
漢董仲舒常夢蛟龍入懐中乃作春秋繁露(出小/説)¶
　　　　何比干¶
漢何比干夢有貴客車騎滿門覺以語妻子未已門首¶
有老姥年可八十餘求避雨雨甚盛而衣不沾濡比干¶
<pb:KR3l0118_WYG_137-3a>¶
延入禮待之乃曰君先出自后稷佐堯至晉有隂功今¶
天賜君䇿如簡長九寸凡九百九十枚以授之曰子孫¶
能佩者富貴言訖出門不復見(出幽/明錄)¶
　　　　五鹿充宗¶
漢五鹿充宗受學于𢎞成子成子少時嘗有人過已授¶
以文石大如燕卵成子吞之遂大明悟為天下通儒成¶
子後病吐出此石以授充宗又為名學也(出西京/雜記)¶
　　　　王溥¶
<pb:KR3l0118_WYG_137-3b>¶
後漢永初三年國用不足令民吏入錢者得為官琅邪¶
王溥其先吉為昌邑中尉溥奕世衰凌及安帝時家貧¶
無貲不得仕乃挾竹簡搖筆洛陽市傭書為人美形貌¶
又多文詞僦其書者丈夫賜其衣冠婦人遺其金玉一¶
日之中衣寶盈車而歸積粟十廩九族宗親莫不仰其¶
衣食洛陽稱為善而富也溥先時家貧穿井得鐵印銘¶
曰傭力得富至億庾一土三田軍門主溥以得錢輸官¶
得中壘校尉三田一土壘字校尉掌北軍壘門故曰軍¶
<pb:KR3l0118_WYG_137-4a>¶
門主也(出拾/遺録)¶
　　　　應樞¶
後漢汝南應樞生四子見神光照社樞見光以問卜人¶
卜人曰此天符也子孫其興乎乃探得黃金自是諸子¶
官學並有才名至瑒七世通顯(出孝/子傳)¶
　　　　袁安¶
漢袁安父亡母使安以鷄酒詣卜工問葬地道逢三書¶
生問安何之具以告書生曰吾知好葬地安以鷄酒禮¶
<pb:KR3l0118_WYG_137-4b>¶
之畢告安地處云當此世為貴公便與别數步顧視皆¶
不見安疑是神人因葬其地遂登司徒子孫昌盛四世¶
五公焉(出幽/明録)¶
　　　　陳仲舉¶
陳仲舉微時嘗行宿主人黃申家申家夜産仲舉不知¶
夜三更有扣門者久許聞應云門裏有貴人不可前宜¶
從後門徃俄聞徃者還門内者問之見何兒名何當幾¶
歲還者云是男兒名阿奴當十五歲又問曰後當若為¶
<pb:KR3l0118_WYG_137-5a>¶
死答曰為人作屋落地死仲舉聞此黙志之後十五年¶
為豫章太守遣吏徃問昔兒阿奴所在家云助東家作¶
屋墮棟而死矣仲舉後果大貴(出幽/明録)¶
　　　　張承¶
孫氏懐張承時乗輕舠于江浦忽見白虵長三丈騰入¶
舟中呪曰若為吉祥勿毒噬我縈而將還置于房中一¶
宿不復見母嗟惜之隣中相謂曰昨者張家有白鵠聳¶
翮入雲以告承母母使筮之筮者曰吉祥鵠是延年之¶
<pb:KR3l0118_WYG_137-5b>¶
物從室入雲自卑升高之象昔吳闔閭葬其妹殉以美¶
人寶劒珍物窮江南之富未及千年雕雲覆其溪谷美¶
女遊於塚上白鵠翔乎林中白虎嘯於山側皆昔時之¶
精靈今出於世當使子孫位極人臣擅名江表若生子¶
可以名為白鵠後承生昭位輔吳將軍年九十虵鵠之¶
祥也(出王子年/拾遺記)¶
　　　　張氏¶
晉長安有張氏者晝獨處室有鳩自外入止于牀張氏¶
<pb:KR3l0118_WYG_137-6a>¶
惡之披懐而呪曰鳩爾來為我禍耶飛上承塵為我福¶
耶飛入我懐鳩飛入懐乃化為一銅鈎從爾資産巨萬¶
(出法苑/編珠)¶
　　　　司馬休之¶
晉司馬休之安帝族子遇難出奔所乗騅常于牀前養¶
之忽連鳴不食注目視鞍休之即試鞴之則不動休之¶
還坐馬又驚因騎馬即驟出行十里餘慕容超収使已¶
至奔馳僅得歸晉(出廣古今/五行記)¶
<pb:KR3l0118_WYG_137-6b>¶
　　　　杜慈¶
秦苻生壽光年毎宴集後入者皆斬之尚書郎杜慈奔¶
馳疲倦假寢省中夢一人乗黑驢曰寧畱而同死將去¶
而獨生慈聞驚覺取馬遁走乃免餘皆斬(出廣古今/五行記)¶
　　　　武士彠¶
唐武士彠太原文水縣人微時與邑人許文寶以鬻材¶
為事常聚材木數萬莖一旦化為叢林森茂因致大富¶
士彠與文寶讀書林下自稱為厚材文寶自稱枯木私¶
<pb:KR3l0118_WYG_137-7a>¶
言必當大貴及高祖起義兵以鎧胄從入關故鄉人云¶
士彠以鬻材之故果逢構厦之秋及士彠貴達文寶依¶
之位終刺史(出太原/事跡)¶
　　　　張文成¶
唐率更令張文成梟晨鳴于庭樹其妻以為不祥連唾¶
之文成云急灑掃吾當改官言畢賀客已在門矣(出國/史異)¶
(纂/)¶
又一説文成景雲二年為鴻臚寺丞帽帶及緑&KR0129;並被¶
<pb:KR3l0118_WYG_137-7b>¶
䑕囓又蜘蛛大如栗當寢門上懸絲經數日大赦加階¶
授五品男不宰䑕亦囓腰帶欲斷㝷選授博野尉(出朝/野僉)¶
(載/)¶
　　　　上官昭容¶
唐上官昭容者侍郎儀之孫也儀子有罪婦鄭氏塡宫¶
遺腹生昭客其母將誕之夕夢人與秤曰持此秤量天¶
下文士鄭氏冀其男也及生昭容母視之曰秤量天下¶
豈是汝耶口中嘔嘔如應曰是(出嘉/話録)¶
<pb:KR3l0118_WYG_137-8a>¶
　　　　崔行功¶
唐祕書少監崔行功未得五品前忽有鸜鵒銜一物入¶
其室置案上去乃魚袋鉤鐵不數日加大夫也(出國史/異纂)¶
　　　　李正巳¶
唐李正巳本名懐玉侯希逸之内弟也侯鎭淄青署懐¶
玉為兵馬使㝷搆飛語侯怒囚之將置于法懐玉抱寃¶
無訴於獄中疊石像佛黙祈㝠助時近臘月心慕同儕¶
歎咤而睡覺有人在頭上語曰李懐玉汝富貴時至即¶
<pb:KR3l0118_WYG_137-8b>¶
驚覺顧不見人天尚黑意甚怪之復睡又聽人謂曰汝¶
看牆上有青鳥子噪即是富貴時至即驚覺復不見人¶
有頃天曙忽有青鳥數十大如雀時集牆上俄聞三軍¶
呌呼逐出希逸壊鏁取懐玉權知畱後(出酉陽/雜俎)¶
　　　　李揆¶
唐代宗帝臨軒送上計郡守百僚外辦御輦俯及殿之¶
橫門帝忽駐輦召北省官謂曰我常記先朝毎餞計吏¶
皆有德音以申誡勵今獨無有可乎宰相匆遽不暇奏¶
<pb:KR3l0118_WYG_137-9a>¶
對帝曰且罷朝撰詞以俟異日中書舍人李揆越班伏¶
奏曰陛下送計吏勅下已久逺近咸知今忽臨朝改移¶
或恐四方乍聞妄生疑惑今止須制詞臣請立操翰伏¶
乞陛下稍駐鑾輅帝俞之遂命紙筆即令御前起草隨¶
遣書工寫録頃刻而畢及宣詔毎遇要處帝必目揆于¶
班中外日俟揆之新命時方盛暑揆夜寢于堂之前軒¶
而空其中堂為晝日避暑之所於一夜忽有巨狐鳴噪¶
于庭仍人立跳躍目光迸射久之踰垣而去揆甚惡之¶
<pb:KR3l0118_WYG_137-9b>¶
是夜未艾忽聞中堂動盪喧豗若有異物即令執燭開¶
門以視人輩驚駭返走皆曰有物甚異揆即就窺乃有¶
蝦蟇大如三斗釡兩目朱殷蹲踞嚼沫揆不令損害堦¶
前素有漬瓜果大銅盆可受一斛遂令家人覆其盆而¶
合之因扄其門亦無他變將曉揆入朝其日拜相及歸¶
親族列賀因話諸怪即遣啓戸掲盆視之已失其物矣¶
(出異/苑)¶
　　　　賈隱林¶
<pb:KR3l0118_WYG_137-10a>¶
唐德宗欲西幸有知星者奏云逢林即住帝曰豈敢令¶
朕止於林木間姜公輔曰不然但地亦應乃奉天尉賈¶
隱林謁帝于行在帝觀隱林氣色雄傑兼是忠烈之家¶
而名叶星者所奏之語隱林即天寶末賈修之猶子帝¶
因召于卧内以探籌畧之深淺隱林于御榻前以手板¶
畫地陳攻守之䇿帝甚異之隱林奏曰臣昨夢日墮于¶
地臣以頭戴日上天帝曰朕此來也乃已前定遂拜隱¶
林為侍御史糾劾行在㝷遷左常侍(出神/異録)¶
<pb:KR3l0118_WYG_137-10b>¶
　　　　張子良¶
唐永貞二年春三月彩虹入潤州大將張子良宅初入¶
漿甕水盡入井飲之是月九日節度使李錡詔召不赴¶
闕欲亂令子良領兵収宣歙子良翻然反兵圍城李錡¶
就擒子良拜金吾將軍㝷拜方鎭(出祥異/集驗)¶
　　　　鄭絪¶
唐丞相鄭絪宅在昭國坊南門忽有物來投瓦礫五六¶
夜不絶及移於安仁西門宅避之瓦礫又隨而至久之¶
<pb:KR3l0118_WYG_137-11a>¶
復還昭國鄭公歸心釋門宴處常在禪室及歸昭國入¶
方丈蟢子滿室懸絲去地一二尺不知其數其夕瓦礫¶
亦絶翌日拜相(出祥異/集驗)¶
　¶
　¶
　¶
　¶
　¶
<pb:KR3l0118_WYG_137-11b>¶
　¶
　¶
　¶
　¶
　¶
　¶
　¶
　太平廣記卷一百三十七¶
