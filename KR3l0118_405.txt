# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:28.340367
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百五
<pb:KR3l0118_WYG_405-1a>¶
欽定四庫全書¶
　太平廣記卷四百五　　　宋　李昉等　編¶
　　寳六¶
　　錢¶
　　　淯陽童子　　文徳皇后　　岑文本¶
　　　王清　　　　建安村人　　徐仲寳¶
　　　邢氏　　　　林氏　　　　曹真¶
　　奇物¶
<pb:KR3l0118_WYG_405-1b>¶
　　　徐景　　　　中牟鐵錐　　毒槊¶
　　　集翠裘　　　謝靈運鬚　　開元漁者¶
　　　楊妃襪　　　紫米　　　　嘉陵江巨木¶
　　　江淮市人桃核　　　　　　玉龍膏¶
　　　段成式　　　李徳裕　　　夏侯孜¶
　　　嚴遵仙槎¶
　　　錢¶
　　　　淯陽童子¶
<pb:KR3l0118_WYG_405-2a>¶
晉義熈十二載淯陽縣羣童子浴於淯水忽見側有錢¶
出如流沙因競取之手滿放隨流去又以衣盛裹各有¶
所得又見流錢中有一銅車小牛牽之勢甚奔迅兒等¶
奔逐掣得一輪徑可五寸豬鼻轂有六輻通然青色缸¶
内黄脫狀如恒運於時沈敞守南陽求得此物然莫測¶
之(出洽/聞記)¶
　　　　文徳皇后¶
錢有文如甲跡者因文徳皇后也武徳中廢五銖錢行¶
<pb:KR3l0118_WYG_405-2b>¶
開元通寳錢此四字及書皆歐陽詢所為也初進様曰¶
后搯一甲迹因是有之(出談/賓録)¶
　　　　岑文本¶
唐貞觀中岑文本下朝多於山亭避暑日午時寐初覺¶
忽有扣山亭院門者藥豎報云上清童子元寳故此叅¶
奉文本性素慕道束帶命入乃年二十已下道士儀質¶
爽邁衣服纎異冠淺青圎角冠衣淺青圓角帔履青圓¶
頭履衣服輕細如霧非齊紈魯縞之比文本與語乃曰¶
<pb:KR3l0118_WYG_405-3a>¶
僕上清童子自漢朝而果成本生於呉已得不凝滯之¶
道遂為呉王進入見漢帝漢帝有事擁遏敎化不得者¶
無不相問僕嘗與方圓行下皆得通暢由是自著文武¶
二帝迄至哀帝皆相眷王莽作亂方出外方所至皆沐¶
人憐愛自漢成帝時遂厭人間乃尸解而去或秦或楚¶
不常厥居聞公好道故此相謁耳文本詰以漢魏齊梁¶
間君王社稷之事了了如目覩因言史傳間屈者虚者¶
亦甚多文本曰吾人冠帔何制度之異對曰夫道在於¶
<pb:KR3l0118_WYG_405-3b>¶
方圎之中僕外服圓而心方正相時之儀也又問曰衣¶
服皆輕細何土所出對曰此是上清五銖服又問曰比¶
聞六銖者天人衣何五銖之異對曰尤細者則五銖也¶
談論不覺日晚乃别去纔出門而忽不見文本知是異¶
人乃每下朝即令伺之到則話論移時後令人潛送詣¶
其所止出山亭門東行數步於院牆下瞥然而沒文本¶
命工力掘之三尺至一古墓墓中無餘物惟得古錢一¶
枚文本方悟上清童子是青銅名元寳錢之文也外圓¶
<pb:KR3l0118_WYG_405-4a>¶
心方錢之狀也青衣銅衣也五銖服亦錢之文也漢時¶
生於呉是漢朝鑄五銖錢於呉王也文本雖知之而錢¶
帛日盛至中書令十年忽失古錢所在文本遂薨(出博/異志)¶
　　　　王清¶
元和初洛陽村百姓王清傭力得錢五錠因買田畔一¶
枯栗樹將為薪以求利經宿為隣人盜斫創及腹忽有¶
黑虵舉首如臂語人曰我王清本也汝勿斫其人驚懼¶
失斤而走及明王清率子孫薪之復掘其根下得大甕¶
<pb:KR3l0118_WYG_405-4b>¶
二散錢實之王清因是獲利如歸十餘年巨富遂甃錢¶
成龍形號王清本(出酉陽/雜俎)¶
　　　　建安村人¶
建安有村人乗小舟往来建谿中賣薪為業嘗泊舟登¶
岸將伐薪忽見山上有數錢流下稍上尋之累獲數十¶
可及山半有大樹下有大甕髙五六尺錢滿其中而甕¶
小欹故錢流出於是推而正之以石搘之以衣襟貯五¶
百餘而歸盡率家人復往將盡取既至得舊路見大樹¶
<pb:KR3l0118_WYG_405-5a>¶
而亡其甕村人徘徊數日不能去夜夢人告之曰此錢¶
有主向為甕欹以五百顧爾正之餘不可妄想也(出稽/神録)¶
　　　　徐仲寳¶
徐仲寳者長沙人所居道南有大枯樹合數大抱有僕¶
夫灑掃其下沙中獲錢百餘以告仲寳仲寳自往亦獲¶
數百自爾每須錢即往掃其下必有所得如是積年凡¶
得數十萬仲寳後至揚都選授舒城令暇日與家人共¶
坐地中忽有白氣甚勁烈斜飛向外而去中若有物其¶
<pb:KR3l0118_WYG_405-5b>¶
妻以手攫之得一玉蛱蝶製作精妙人莫能測後為樂¶
平令家人復往於厨側鼠穴中得錢甚多仲寳即率人¶
掘之深數尺有一白雀飛出止於庭樹其下獲錢至百¶
萬錢盡白雀乃去不知所之(出稽/神録)¶
　　　　邢氏¶
建業有庫子姓邢家貧聚錢滿二千輒病或失去其妻¶
竊聚錢埋於地中一夕忽聞有聲如蟲飛自地出穿窓¶
户而去有觸牆壁墜地者明日視之皆錢其妻乃告埋¶
<pb:KR3l0118_WYG_405-6a>¶
瘞之處發視皆亡矣邢後得一自然石龜其狀如真置¶
庭中石榴樹下或見之曰此寳物也因收置筐箧中自¶
爾稍充足後頗富矣(出稽/神録)¶
　　　　林氏¶
汀州有林氏其先嘗為郡守罷任家居一日天忽雨錢¶
充積其家林氏乃整衣冠仰天而祝曰非常之事必將¶
為禍於此速止林氏之福也應聲則止所收已鉅萬至¶
今為富人云(出稽/神録)¶
<pb:KR3l0118_WYG_405-6b>¶
　　　　曺真¶
夀春人曺真出行野外忽見坡下有數千錢自逺而来¶
飛聲如鈴真逐之入一小穴以手掬之可得數十而已¶
又舒州桐城縣雙戍港有回風捲錢經市而過市人隨¶
攫其錢以衣襟貯之風入古墓荆棘中人不能入而止¶
所得錢歸家視之與常錢無異而皆言亡八九矣(出稽/神録)¶
　　　奇物¶
　　　　徐景¶
<pb:KR3l0118_WYG_405-7a>¶
晉時有徐景於宣陽門外得一錦麝襥至家開視有蟲¶
如蟬五色後兩足各綴一五銖錢(出酉陽/雜爼)¶
　　　　中牟鐡錐¶
中牟縣魏任城王臺下池中有漢時鐵錐長六尺入地¶
三尺頭西南指不可動(出酉陽/雜爼)¶
　　　　毒槊¶
南蠻有毒槊無刃狀如朽鐵中人無血而死言從天雨¶
下入地丈餘祭地方掘入蠻中呼為鐸刃(出酉陽/雜爼)¶
<pb:KR3l0118_WYG_405-7b>¶
　　　　集翠裘¶
則天時南海郡獻集翠裘珍麗異常張昌宗侍側則天¶
因以賜之遂命披裘供奉雙陸宰相狄仁傑時入奏事¶
則天令昇坐因命仁傑與昌宗雙陸狄拜恩就局則天¶
曰卿二人賭何物狄對曰争三籌賭昌宗所衣毛裘則¶
天謂曰卿以何物為對狄因指所衣紫絁袍曰臣以此¶
敵則天笑曰卿未知此裘價逾千金卿之所指為不等¶
矣狄起曰臣此袍乃大臣朝見奏對之衣昌宗所衣乃¶
<pb:KR3l0118_WYG_405-8a>¶
嬖倖寵遇之服對臣此袍臣猶怏怏則天業已處分遂¶
依其說而昌宗心赧神沮氣勢索寞累局連北狄對御¶
就脫其裘拜恩而出至光範門遂付家奴衣之促馬而¶
去(出集/異記)¶
　　　　謝靈運鬚¶
晉謝靈運鬚美臨刑施於南海祗洹寺為維摩詰鬚寺¶
人寳惜初不虧損中宗樂安公主五月鬭百草欲廣其¶
物色令馳取之又恐他人所得因翦棄其餘今遂絶(出/國)¶
<pb:KR3l0118_WYG_405-8b>¶
(史累/纂)¶
　　　　開元漁者¶
開元末登州漁者負擔行海邊遥見近水煙霧朦朧人¶
衆填雜若市里者遂前見多賣藥物僧道尤衆良乆間¶
悉無所覩唯拾得青黛數十斗許大亦不敢他用而施¶
之浮圖人矣(出逸/史)¶
　　　　楊妃韈¶
𤣥宗至馬嵬驛令髙力士縊貴妃於佛堂棃樹之前馬¶
<pb:KR3l0118_WYG_405-9a>¶
嵬媪得襪一隻過客求而翫之百錢一觀獲錢無數(出/國)¶
(史/補)¶
　　　　紫米¶
元和八年大軫國貢碧麥紫米上異之翼日出示術士¶
白元佐李元戢碧麥粒大於中華之麥表裏皆碧香氣¶
如粳米食之令人體輕乆則可以御風紫米有類巨勝¶
炊一升得飯一斗食之令人髭髪縝黒顔色不老(出杜/陽編)¶
　　　　嘉陵江巨木¶
<pb:KR3l0118_WYG_405-9b>¶
閬州城臨嘉陵江江之滸有烏陽巨木長百餘尺圍將¶
半焉漂泊揺撼於江波者乆矣而莫知奚自閬之耆舊¶
相𫝊云堯時汎洪水而至亦靡據焉襄漢節度使渤海¶
髙元裕大和九年自中書舎人牧閬中下車未㡬亦嘗¶
見之固以為異矣忽一日津吏啟事曰江中巨木由来¶
東首去夜無端飜然西顧髙益奇之即與賓寮逕往觀¶
焉因廣召舟子洎軍吏羣民輩則以大索羈而出之初¶
無艱阻隨拖登岸大半之後屹而不前雖千夫百牛莫¶
<pb:KR3l0118_WYG_405-10a>¶
能引之人力既竭復如前時自是日曝風吹僵然沙上¶
或則寺僧欲以為窣堵波之獨柱或則州吏請支分剞¶
劂以備衆材髙以奇偉異常皆莫之許每擬還之於江¶
但慮勞人逡巡未果開成三年上元日髙准式行香於¶
開元觀寮吏畢至髙欲因衆力得共牽復其木焉及至¶
則又廣備縻索多聚勇力將作氣引拽之際而巨木因¶
依假藉若自轉移輕然已復於江矣拒江尚餘尺許歘¶
然驚迸百支巨索皆如斬截其木則沿洄汨沒徑去絶¶
<pb:KR3l0118_WYG_405-10b>¶
江上及中流寂然遂𨼆髙遣善泅者數輩遽往觀之江¶
水清澈毫髮可見善逰者熟視而迴皆曰水中别有東¶
西二木巨細與斯木無異適自岸而至者則南北叢焉¶
髙顧坐客靡不駭愕自是則不復得而見矣有頃髙除¶
諫議大夫制到詳其授官之日即髙役功之辰也向使¶
斯旬朔未獲移徙髙之新命既至則𨙻復留意乎轉&KR0118;¶
俾之仍舊(出集/異記)¶
　　　　江淮市人桃核¶
<pb:KR3l0118_WYG_405-11a>¶
水部員外郎杜涉嘗見江淮市人桃核扇量来止容一¶
升言於九嶷山溪中得(出集/異記)¶
　　　　玉龍膏¶
安南有玉龍膏南人用之能化銀液說者曰此膏不可¶
持北来茍有犯者則禍且及矣大和中韓約都䕶安南¶
得其膏及還遂持以歸人有謂曰南人傳此膏不可持¶
以北而公持去得無有悔於後耶約不聴卒以歸焉後¶
約為執金吾是嵗京師亂約以附㑹鄭注竟赤其族豈¶
<pb:KR3l0118_WYG_405-11b>¶
玉龍膏之所歸禍乎由是南去者不敢持以北也(出宣/室志)¶
　　　　段成式¶
段成式羣従有言少時嘗毁鳥巢得一黑石大如雀卵¶
圓滑可愛後偶置醋器中忽覺石動徐之見有四足如¶
綖舉之足亦隨縮(出酉陽/雜爼)¶
　　　　李徳裕¶
李徳裕在文宗武宗朝方秉相權威勢與恩澤無比每¶
好搜掇殊異朝野歸附者多求寳玩獻之常因暇日休¶
<pb:KR3l0118_WYG_405-12a>¶
澣邀同列宰輔及朝士晏語時畏景爀曦咸有鬱蒸之¶
苦軒葢候門已及亭午縉紳名士交扇不暇時共思憩¶
息於清涼之所既延入小齋不覺寬厰四壁施設皆有¶
古書名畫而炎鑠之患未已及列坐開罇煩暑都盡良¶
乆覺清飈凜冽如涉髙秋備設酒肴及昏而罷出户則¶
火雲烈日熇然焦灼有好事者求親信察問之云此日¶
以金盆貯水浸白龍皮置於坐末(龍皮有新羅僧得海/中海旁居者能得自)¶
(魚扈有老人見而識之僧知李好竒因以金帛贖之又/煖金帶辟塵簪皆希世之寳及李南遷悉於思溪沈溺)¶
<pb:KR3l0118_WYG_405-12b>¶
(使崑崙沒取之云在鰐魚穴/中竟不可得矣出劇談録)¶
東都平泉莊去洛城三十里卉木臺榭若造僊府有虚¶
檻前引泉水瀠迴疏鑿像巴峡洞庭十二峰九𣲖迄於¶
海門江山景物之狀竹間行徑有平石以手摩之皆𨼆¶
𨼆雲霞龍鳯草樹之形有巨魚脇骨一條長二丈五尺¶
其上刻云㑹昌二年海州送到(莊東南隅即徵士韋楚/老拾遺别墅楚老風韻)¶
(髙邈雅好山水李居廊廟日以白衣累擢諫署後/歸平泉造門訪之楚老避於山谷間逺其勢也)初徳¶
裕之營平泉也逺方之人多以土産異物奉之故數年¶
<pb:KR3l0118_WYG_405-13a>¶
之間無所不有時文人有題平泉詩者隴右諸侯供語¶
鳥日南太守送花錢威勢之使人也(出劇/談録)¶
　　　　夏侯孜¶
夏侯孜為宣宗山陵使開真陵用功尤至鑿皇堂深及¶
袤丈於堅石中得折金釵半股其長如掌餘尚銜石中¶
工乃抉取以獻孜孜以寢園方近其事稍異因𨼆而不¶
奏(出唐/闕史)¶
　　　　嚴遵仙槎¶
<pb:KR3l0118_WYG_405-13b>¶
嚴遵仙槎唐置之於麟徳殿長五十餘尺聲如銅鐡堅¶
而不蠧李徳裕截細枝尺餘刻為道像往往飛去復来¶
廣明已来失之槎亦飛去(出洞/天集)¶
　¶
　¶
　¶
　¶
　太平廣記卷四百五¶
