# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:22.922707
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百十
<pb:KR3l0118_WYG_210-1a>¶
欽定四庫全書¶
　太平廣記卷二百十¶
　　畫一¶
　　　烈裔　　　　敬君　　　　毛延夀¶
　　　趙岐　　　　劉褒　　　　張衡¶
　　　徐邈　　　　曹不興　　　衛協¶
　　　王獻之　　　顧愷之　　　顧光寳¶
　　　王廙　　　　王濛　　　　戴逵¶
<pb:KR3l0118_WYG_210-1b>¶
　　　宗炳　　　　黄花寺壁¶
　　　　烈裔¶
秦有烈裔者騫霄國人秦皇帝時本國進之口含丹墨噀壁¶
以成龍獸以指歴如繩界之轉手方圓皆如規度方寸内有¶
五岳四瀆列國備焉善畫龍鳯軒軒然唯恐飛去(出王子年/拾遺記)¶
　　　　敬君¶
齊敬君善畫齊王起九重臺召敬君畫君乆不得歸思¶
其妻遂畫眞以對之齊王因覩其美錫金百萬遂納其¶
<pb:KR3l0118_WYG_210-2a>¶
妻(出劉向/説苑)¶
　　　　毛延夀¶
前漢元帝後宫既多不得常見乃令畫工圖其形按圖¶
召幸之諸宫人皆賂畫工多者十萬少者不減五萬唯¶
王嬙不肯遂不得召後匈奴求美人為閼氏上按圖召¶
昭君行及去召見貌美絕倫逡廵占對舉止閑雅帝悔¶
之而業已定帝重信於外國不復更人乃窮按其事畫¶
工皆棄市籍其家資皆巨萬畫工杜陵毛延夀為人形¶
<pb:KR3l0118_WYG_210-2b>¶
醜好老少必得其真安陵陳敞雜畫山川𣗳木奔走牛¶
馬衆勢人形醜好不在延夀下杜陽望亦善畫尤善布¶
色同日棄市京師畫工於是差希(出西京/雜記)¶
　　　　趙岐¶
後漢趙岐字邠卿京兆杜陵人多才藝善畫自為夀藏¶
於郢城中畫季札子産晏嬰叔向四人居賔位自居主¶
位各為讚誦獻帝建安六年官至太常卿(出范曄/東漢書)¶
　　　　劉褒¶
<pb:KR3l0118_WYG_210-3a>¶
後漢劉褒桓帝時人曾畫雲漢圖人見之覺熱又畫北¶
風圖人見之覺凉官至蜀郡太守(出張華/博物志)¶
　　　　張衡¶
後漢張衡字平子南陽西鄂人髙才過人性聰明天象¶
善書累拜侍中出為河間王相年六十二昔建州滿城¶
縣山有獸名駭神豕身人首狀貌醜惡百鬼惡之好出¶
水邉石上平子往寫之獸入水中不出或云此獸畏寫¶
之故不出遂去紙筆獸果出平子拱手不動潛以足指¶
<pb:KR3l0118_WYG_210-3b>¶
畫之今號巴獸潭(出郭氏/異物志)¶
　　　　徐邈¶
魏徐邈字景山性嗜酒善畫魏明帝遊洛水見白獺愛¶
之不可得邈曰獺嗜鯔魚乃不避死遂畫板作鯔魚懸¶
岸羣獺競来一時執得帝嘉歎曰卿畫何其神也答曰¶
臣未嘗執筆所作者自可庻幾(出齊/諧記)¶
　　　　曹不興¶
謝赫云江左畫人呉曹不興運五十尺絹畫一像心敏¶
<pb:KR3l0118_WYG_210-4a>¶
手疾須㬰立成頭面手足胷臆肩背無遺失尺度此其¶
難也唯不興能之陳朝謝赫善畫嘗閲祕閣歎伏曹不¶
興所畫龍首以為若見真龍(出尚書/故實)¶
　　　　衛協¶
晉衛協抱朴子云衛協張墨並為畫聖孫鴻之上林苑¶
圖協蹤最妙又七佛圖人不敢㸃眼睛愷之論畫云七¶
佛與烈女皆協之跡壯而有情勢毛詩北風圖亦協手¶
巧密於情思此畫短卷長裝八分陸彦逺題云元和宗¶
<pb:KR3l0118_WYG_210-4b>¶
人維素將来余大父答以名馬精絹二百匹惟素後却¶
又將貨與韓愈愈之子昶借與相國段文昌却以模夲¶
歸於昶㑹昌元年見段家夲後於襄州從事見韓家夲¶
謝赫云古畫皆略至此始精六法頗為兼善雖不備該¶
形似而有氣韻陵跨羣雄曠代絕筆在第一品曹不興¶
下張墨荀朂上(出名/畫記)¶
　　　　王獻之¶
晉王獻之字子敬少有盛名風流髙邁草隸繼父之美¶
<pb:KR3l0118_WYG_210-5a>¶
妙於畫桓温嘗請畫扇誤落筆就成烏駮牸牛極妙絕¶
又書駮牛賦於扇上此扇義熈中猶在(出名/畫記)¶
　　　　顧愷之¶
晉顧愷之字長康小字虎頭晉陵人多才氣尤攻丹青¶
𫝊寫形勢莫不妙絕謝安謂長康曰卿畫自生人已来¶
未有又云卿畫蒼蒼古来未有曾以一厨畫暫寄桓𤣥¶
皆其妙跡所珍祕者封題之其後𤣥開取之誑云不開¶
愷之不疑被竊直云妙畫通神變化飛去猶人之登仙¶
<pb:KR3l0118_WYG_210-5b>¶
也愷之有三絕才絕畫絕癡絕又嘗悦一鄰女乃畫女¶
於壁當心釘之女患心痛告於長康康遂㧞釘乃愈又¶
嘗欲寫殷仲堪真仲堪素有目疾固辭長康曰明府無¶
病若明㸃瞳子飛白拂上便如輕雲蔽日畫人物數年¶
不㸃目睛人問其故答曰四體妍蚩夲無關於妙處𫝊¶
神寫貌正在阿堵之中又畫裴楷真頰上乃加三毛云¶
楷俊朗有鑒識具此觀之者定覺殊勝嵇康贈以四言¶
詩畫為圖常云手揮五絃易目送歸鴻難又畫謝幼輿¶
<pb:KR3l0118_WYG_210-6a>¶
於一巖中人問其故云一邱一壑此子宜置巖壑中長¶
康又嘗於瓦棺寺北殿内畫維摩居士畫畢光輝月餘¶
京師寺記云興寧中瓦棺寺初置僧衆設刹㑹請朝賢¶
士庻宣疏募緣時士大夫莫有過十萬者長康獨注百¶
萬長康素貧衆以為大言後寺僧請勾疏長康曰宜備¶
一壁閉户往来一月餘所畫維摩一軀工畢將欲㸃眸¶
子乃謂僧衆曰第一日觀者請施十萬第二日者請施¶
五萬第三日觀者可任其施及開户光照一寺施者塡¶
<pb:KR3l0118_WYG_210-6b>¶
咽俄而及百萬劉義慶世説云桓大司馬每請長康與¶
羊欣講論畫書竟夕忘疲(出名/畫記)¶
　　　　又¶
清夜遊西園圖顧長康畫有梁朝諸王䟦尾處云圖上¶
若干人並食天厨貞觀中褚河南諸賢題處具在夲張¶
惟素家収得至相國張公𢎞靖元和中宣惟素并鍾元¶
常寫道德經同進入内後中貴人崔譚峻自禁中將出¶
復流傳人間惟素子周封前涇州從事在京一日有人¶
<pb:KR3l0118_WYG_210-7a>¶
將此圖求售周封驚異之遽以絹數疋易得經年忽聞¶
欵門甚急問之見數人同稱仇中尉願以三百素絹易¶
公清夜圖周封憚其廹脅遽以圖授之明日果齎絹至¶
後方知詐偽乃是一豪士求江淮大監院時王淮判鹽¶
鐡酷好書畫謂此人曰為余訪得此圖然遂公所請因¶
為計取耳及王家事起復流一粉鋪家郭侍郎承嘏閽¶
者以錢三百市得郭公卒又流傳至令狐家宣宗嘗問¶
相國有何名畫相國具以圖對後進入内(出尚書/故實)¶
<pb:KR3l0118_WYG_210-7b>¶
　　　　顧光寳¶
顧光寳能畫建康有陸溉患瘧經年醫療皆無效光寳¶
常詣溉溉引見於卧前謂光曰我患此疾乆不得療矣¶
君知否光寳不知溉患謂溉曰卿患此深是不知若聞¶
安至伏室遂命筆以墨圖一獅子令於外户牓之謂溉¶
曰此出手便靈異可䖍誠啓心至禱明日當有驗溉命¶
張户外遣家人焚香拜之已而是夕中夜户外有窸窣¶
之聲良乆乃不聞明日所畫獅子口中臆前有血淋漓¶
<pb:KR3l0118_WYG_210-8a>¶
及於户外皆㸃焉溉病乃愈時人異之(出八朝/畫録)¶
　　　　王廙¶
晉王廙字世將瑯琊臨川人善屬詞攻書畫過江後為¶
晉朝書畫第一音律衆妙畢綜元帝時為左衛將軍封¶
武康侯時鎮軍謝尚於武昌樂寺造東塔戴若思造西¶
㙮並請廙畫(出名/畫記)¶
　　　　王濛¶
晉王濛字仲祖晉陽人放誕不羈書比廙翼丹青甚妙¶
<pb:KR3l0118_WYG_210-8b>¶
頗希髙逺嘗往驢肆家畫轜車自云我嗜酒好肉善畫¶
但人有飲食美酒精絹我何不可也特善清談為時所¶
重(出名/畫記)¶
　　　　戴逵¶
晉戴逵字安道譙郡銍縣人幼年已聰明好學善琴攻¶
畫為童兒時以白瓦屑雞卵汁和溲作鄭𤣥碑時稱絕¶
妙庾道季看之語逵云神猶太俗卿未盡耳逵曰唯務¶
光當免卿此語(出名/畫記)¶
<pb:KR3l0118_WYG_210-9a>¶
　　　　又¶
戴安道幼歳在瓦棺寺内畫王長史見之曰此童非徒¶
能畫亦終當致名但恨吾老不見其盛耳(出世説/雜書)¶
　　　　宗炳¶
宋宗炳字少文善書畫好山水西渉荆巫南登衡嶽因¶
結宇衡山以疾還江陵歎曰老疾俱至名山恐難遍遊¶
當澄懐觀道臥以遊之凡所遊歴皆圖於壁坐臥向之(出名/畫記)¶
　　　　黄花寺壁¶
<pb:KR3l0118_WYG_210-9b>¶
後魏孝文帝登位初有魏城人元兆能以九天法禁絕¶
妖怪先鄴中有軍士女年十四患妖病累年治者數十¶
人並無據一日其家以女来謁元兆所止謁兆兆曰此¶
疾非狐狸之魅是妖畫也吾何以知今天下有至神之¶
妖有至靈之怪有在陸之精有在水之魅吾皆知之矣¶
汝但述疾狀是佛寺中壁畫四天神部落中魅也此言¶
如何其女之父曰某前於雲門黄花寺中東壁畫東方¶
神下乞恩常携此女到其下又女常懼此畫之神因夜¶
<pb:KR3l0118_WYG_210-10a>¶
驚魘夢惡鬼来持女而笑由此得疾兆大笑曰故無差¶
因忽與空中人語左右亦聞空中有應對之音良乆兆¶
向庭嗔責之云何不速曵亟持来左右聞空中云春方¶
大神傳語元大行惡神吾自當罪戮安見大行兆怒向¶
空中語曰汝以我誠逹春方必請致之我為暫責請速¶
鏁致之言訖又向空中語曰召二雙牙八赤眉往要不¶
去聞東方左右咸聞有風雨之聲乃至兆大笑曰汝無¶
形相畫之妍致耳有何恃而魅生人也兆謂其女曰汝¶
<pb:KR3l0118_WYG_210-10b>¶
自辨其狀形兆令見形左右見三神皆丈餘各有雙牙¶
長三尺露於唇口外衣青赤衣又見八神俱衣赤眼眉¶
並殷色共扼其神直逼軒下蓬首目赤大鼻方口牙齒¶
俱出手甲如鳥兩足皆有長毛衣若豹鞹其家人謂兆¶
曰此正女常見者兆令前曰爾本虚空而畫之所作耳¶
柰何有此妖形其神應曰形本是畫畫以象真真之所¶
示即乃有神况所畫之上精靈有凭可通此臣所以有¶
感感之幻化臣實有罪兆大怒命侍童取礶瓶受水淋¶
<pb:KR3l0118_WYG_210-11a>¶
之盡而惡神之色不衰兆更怒命煎湯以淋須㬰神化¶
如一空囊然後令擲去空野其女於座即愈而父載歸¶
鄴復於黄花寺尋所畫之處如水之洗因而駭歎稱異¶
僧雲敬見而問曰汝此来見畫歎稱必有異耶可言之¶
其人曰我女患疾為神所擾今元先生稱是此寺畫作¶
妖乃指畫處所洗之神僧大驚曰汝亦異人也此寺前¶
月中一日晝晦忽有惡風𤣥雲聲如雷震遶寺良乆聞¶
畫處如擒捉之聲有一人云勢力不加元大行不如速¶
<pb:KR3l0118_WYG_210-11b>¶
去言訖風埃乃散寺中朗然晩見此處一神如洗究汝¶
所説正符其事兆即寇謙之師也(出林登/博物志)¶
　¶
　¶
　¶
　¶
　¶
　太平廣記卷二百十¶
