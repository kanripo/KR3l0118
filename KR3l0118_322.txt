# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:25.828982
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三百二十二
<pb:KR3l0118_WYG_322-1a>¶
欽定四庫全書¶
　太平廣記卷三百二十二　宋　李昉等　編¶
　　鬼七¶
　　　陶侃　　　謝尚　　　　襄陽軍人¶
　　　吕順　　　庾崇　　　　曹公船¶
　　　王志都　　唐邦　　　　王矩¶
　　　周義　　　袁乞　　　　王坦之¶
　　　劉遁　　　王思規　　　華逸¶
<pb:KR3l0118_WYG_322-1b>¶
　　　張君林　　　蠻兵　　　　陳臯¶
　　　袁無忌　　　新蔡王昭平　逺學諸生¶
　　　　陶侃¶
陶侃字士行曾如厠見數十人悉持大印有一人單衣¶
平上幘自稱後帝云君長者故出見三載勿言富貴至¶
極侃便起旋失所在有大印作公字當其穢所雜五行¶
書曰厠神曰後帝也(出異/苑)¶
　　　　謝尚¶
<pb:KR3l0118_WYG_322-2a>¶
夏侯𢎞自云見鬼與共言語鎮西謝尚所乗馬忽死憂¶
惱甚至謝曰卿若能令此馬生者卿真爲見鬼也𢎞去¶
良久還曰廟神樂君馬故取之當活尚對死馬坐須臾¶
馬忽自門外走還至馬尸間便滅應時能動起行謝曰¶
我無嗣是我一身之罰𢎞經時無所告曰頃所見小鬼¶
耳必不能辨此源由後忽逢一鬼乗新車從十許人著¶
青絲布袍𢎞前提牛鼻車中人謂𢎞曰何以見阻𢎞曰¶
欲有所問鎮西將軍謝尚無兒此君風流令望不可使¶
<pb:KR3l0118_WYG_322-2b>¶
之絶祀車中人動容曰君所道正是僕兒年少時與家¶
中婢通誓約不再婚而違約今此婢死在天訴之是故¶
無兒𢎞具以告尚曰吾少時誠有此事𢎞於江陵見一¶
大鬼提矛㦸有小鬼隨從數人𢎞畏懼下路避之大鬼¶
過後捉得一小鬼問此何物曰殺人以此矛㦸若中心¶
腹者無不輒死𢎞曰治此病有方否鬼曰以烏雞薄之¶
即差𢎞又曰今欲何行也鬼曰當至荆揚二州爾時比¶
户行心腹病無有不死者𢎞乃教人殺烏雞以薄之十¶
<pb:KR3l0118_WYG_322-3a>¶
不失八九今有中惡輒用烏雞薄之𢎞之由也(出志/怪錄)¶
　　　　襄陽軍人¶
晉太元初苻堅遣將楊安侵襄陽其一人於軍中亡有¶
同鄉人扶喪歸明日應到家死者夜與婦夢云所送者¶
非我尸倉樂面下者是也汝昔爲吾作結髮猶存可解¶
看便知迄明日送喪者果至婦語母如此母不然之婦¶
自至南豐細撿他家尸髮如先分明是其手迹(出幽/明錄)¶
　　　　吕順¶
<pb:KR3l0118_WYG_322-3b>¶
吕順喪婦更娶妻之從妹因作三墓搆累垂就輒無成¶
一日順晝臥見其婦来就同寢體冷如冰順以死生之¶
隔語使去後婦又見其妹怒曰天下男子復何限汝乃¶
與我共一壻作冢不成我使然也俄而夫婦俱殪(出幽/明錄)¶
　　　　庾崇¶
庾崇者建元中於江州溺死爾日即還家見形一如平¶
生多在妻樂氏室中妻初恐懼每呼諸從女作伴於是¶
作伴漸疎時或暫来輒恚罵云貪與生者接耳反致疑¶
<pb:KR3l0118_WYG_322-4a>¶
惡豈副我歸意耶從女在内紡績忽見紡績之具在空¶
中有物撥亂或投之於地從女怖懼皆去鬼即常見有¶
一男纔三歲就母求食母曰無錢食那可得鬼乃悽愴¶
撫其兒頭曰我不幸早世令汝窮乏愧汝念汝情何極¶
也忽見將二百錢置妻前云可爲兒買食如此經年妻¶
轉貧苦不立鬼云卿既守節而貧苦若此直當相迎耳¶
未㡬妻得疾亡鬼乃寂然(出幽/明錄)¶
　　　　曹公船¶
<pb:KR3l0118_WYG_322-4b>¶
濡須口有大船船覆在水中水小時便出見長老云是¶
曹公船常有漁人夜宿其旁以船繋之但聞竽笛絃歌¶
之音又香氣非常漁人始得眠夢人驅遣云勿近官妓¶
傳云曹公載妓船覆於此至今在焉(出廣古今/五行記)¶
　　　　王志都¶
馬仲叔王志都並遼東人也相知至厚叔先亡後年忽¶
形見謂曰吾不幸早亡心恒相念念卿無婦當爲卿得¶
婦期至十一月二十日送詣卿家但埽除設牀席待之¶
<pb:KR3l0118_WYG_322-5a>¶
至日都密埽除施設天忽大風白日晝昏向暮風止寢¶
室中忽有紅帳自施發視其中牀上有一婦花媚莊嚴¶
臥牀上纔能氣息中表内外驚怖無敢近者唯都得往¶
須臾便蘇起坐都問卿是誰婦曰我河南人父爲清河¶
太守臨當見嫁不知何由忽然在此都具語其意婦曰¶
天應令我爲君妻遂成夫婦往詣其家大喜亦以爲天¶
相與也遂與之生一男後爲南郡太守(出幽/明錄)¶
　　　　唐邦¶
<pb:KR3l0118_WYG_322-5b>¶
恒山唐邦義熈中聞扣門者出視見兩朱衣吏云官欲¶
得汝遂將至縣東岡殷安冢中冢中有人語吏云本取¶
唐福何以濫取唐邦敕鞭之遣將出唐福少時而死(出/異)¶
(苑/)¶
　　　　王矩¶
衡陽太守王矩爲廣州矩至長沙見一人長丈餘著白¶
布單衣將奏在岸上呼矩奴子過我矩省奏爲杜靈之¶
入船共語稱敘希闊矩問君京兆人何時發来答矩朝¶
<pb:KR3l0118_WYG_322-6a>¶
發矩怪問之杜曰天上京兆身是鬼見使来詣君耳矩¶
大懼因求紙筆曰君必不解天上書乃更作折卷之從¶
矩求一小箱盛之封付矩曰君今毋開比到廣州可視¶
耳矩到數月悁悒乃開視書云令召王矩爲左司命主¶
簿矩意大惡因疾卒(出幽/明錄)¶
　　　　周義¶
汝南周義取沛國劉旦孫女爲妻義豫章艾縣令弟路¶
中得病未至縣十里義語弟必不濟便留家人在後先¶
<pb:KR3l0118_WYG_322-6b>¶
與弟至縣一宿死婦至臨尸義舉手别婦婦爲梳頭因¶
復拔婦釵殮訖婦房宿義乃上牀謂婦曰與卿共事雖¶
淺然情相重不幸至此兄不仁離隔人室家終沒不得¶
執别實爲可恨我向舉手别又拔卿釵因欲起人多氣¶
逼不果自此每夕来寢息與平生無異(出述/異記)¶
　　　　袁乞¶
吳興袁乞妻臨亡把乞手云我死君再婚否乞曰不忍¶
後遂更娶白日見其婦語云君先結誓何爲負言因以¶
<pb:KR3l0118_WYG_322-7a>¶
刀割隂雖不致死人理永廢也(出異/苑)¶
　　　　王坦之¶
沙門竺法師㑹稽人與北中郎王坦之周旋甚厚共論¶
死生罪福報應之事茫昧難明因便共要若有先死當¶
相報語後王於廟中忽見法師来曰貧道以某月日命¶
過罪福皆不虚應若影響檀越當勤修道徳以升躋神¶
明耳先與君要先死者相報故来相語言訖不復見(出/續)¶
(搜神/記)¶
<pb:KR3l0118_WYG_322-7b>¶
　　　　劉遁¶
安帝義熈中劉遁母憂在家常有一鬼来住遁家搬徙¶
牀几傾覆器物歌哭罵詈好道人之隂私僕役不敢爲¶
非遁令弟守屋遁見繩繋弟頭懸著屋梁狼狽下之因¶
失魂踰月乃差遁毎爨欲熟輒失之遁宻市野葛煑作¶
糜鬼復竊之於屋北乃聞吐聲從此寂滅故世傳劉遁¶
藥鬼遁後爲劉毅參軍爲宋髙祖所殺(出廣古今/五行記)¶
　　　　王思規¶
<pb:KR3l0118_WYG_322-8a>¶
長沙王思規爲海鹽令忽見一吏思規問是誰吏云命¶
召君爲主簿因出版置牀前吏又曰期限長逺在十月¶
若不信我到七月十五日日中時視天上當有所見思¶
規敕家人至期看天聞有哭聲空中見人垂旐羅列狀¶
如送葬(出甄/異錄)¶
　　　　華逸¶
廣陵華逸寓居江陵亡後七年来還初聞語聲不見其¶
形家人苦請求得見之答云我困悴未忍見汝問其所¶
<pb:KR3l0118_WYG_322-8b>¶
由云我本命雖不長猶應未盡坐平生時罰撻失道又¶
殺卒反奴以此減算云受使到長沙還當復過如期果¶
至教其二子云我既早亡汝等當勤自勗勵門户淪沒¶
豈是人子又責其兄不垂教誨色甚不平乃曰孟禺已¶
名配死錄正餘百日限耳爾時禺氣强力壯後到所期¶
暴亡(出甄/異錄)¶
　　　　張君林¶
吳縣張君林居東鄉楊里隆安中忽有鬼来助驅使林¶
<pb:KR3l0118_WYG_322-9a>¶
原有舊藏器物中破甑已無所用鬼使撞甕底穿為甑¶
比家人起飯已熟此鬼無他須唯啗甘蔗自稱髙褐或¶
云此鬼爲反器髙褐者葛號丘壟累積尤多古冢疑此¶
物是其鬼也林毎獨見之形如少女年可十七八許面¶
青黒色遍身青衣乃令林家取白甖盛水覆頭明旦視¶
之有物在中林家素貧遂致富嘗語毋惡我日月盡自¶
去後果去(出甄/異錄)¶
　　　　蠻兵¶
<pb:KR3l0118_WYG_322-9b>¶
南平國蠻兵義熈初隨衆來姑熟便有鬼附之聲呦呦¶
細長或在簷宇之際或在庭樹上若占言凶輒先索琵¶
琶隨彈而言於時郄倚爲府長史問當遷官云不久持¶
節也尋爲南蠻校尉轉爲國郎中親領此土荆州俗語¶
云是老鼠所作名曰鬼侯(出靈/鬼志)¶
　　　　陳臯¶
平原陳臯於義熈中從廣陵樊梁後乗船出忽有一赤¶
鬼長可丈許首戴絳冠形如鹿角就臯求載倐爾上船¶
<pb:KR3l0118_WYG_322-10a>¶
臯素能禁氣因歌俗家南地之曲鬼乃吐舌張眼以杖¶
竿擲之即四散成火照於野臯無幾而死(出靈/鬼志)¶
　　　　袁無忌¶
晉陳國袁無忌寓居東平永嘉初得疫癘家百餘口死¶
亡垂盡徙避大宅權住田舎有一小屋兄弟共寢板牀¶
薦席數重夜眠及曉牀出在户外宿昔如此兄弟怪怖¶
不能得眠後見一婦人来在户前知忌等不眠前却户¶
外時未曙月明共窺之綵衣白粧頭上有花插及銀釵¶
<pb:KR3l0118_WYG_322-10b>¶
象牙梳無忌等共逐之初繞屋走而倒頭髻及花插之¶
屬皆墮無忌悉拾之仍復出門南走臨道有井遂入其¶
中無忌還眠天曉視花釵牙梳並是真物遂壊井得一¶
楸棺俱已朽壊乃易棺并服遷於髙燥處葬之遂斷(出/志)¶
(怪/錄)¶
　　　　新蔡王昭平¶
晉世新蔡王昭平犢車在㕔事上夜無故自入齋室中¶
觸壁而後出又數聞呼噪攻擊之聲四面而來昭乃聚¶
<pb:KR3l0118_WYG_322-11a>¶
衆設弓弩戰鬭之備指聲弓弩俱發而鬼應聲接矢數¶
枚皆倒入土中(出搜/神記)¶
　　　　逺學諸生¶
有諸生逺學其父母夜作兒忽至歎息曰今我但魂魄¶
耳非復生人父母問之兒曰此月初病以今日某時亡¶
今在琅邪任子成家明日當殮来迎父母父母曰去此¶
千里雖復顛倒那得及汝兒曰外有車乗但乗之自得¶
至矣父母從之上車忽若睡比雞鳴已至所在視其駕¶
<pb:KR3l0118_WYG_322-11b>¶
乗但魂車木馬遂與主人相見臨兒悲哀問其疾消息¶
如其言(出續搜/神記)¶
　¶
　¶
　¶
　¶
　¶
　太平廣記卷三百二十二¶
