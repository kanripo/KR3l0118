# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:20.310479
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷九十七
<pb:KR3l0118_WYG_097-1a>¶
欽定四庫全書¶
　太平廣記卷九十七¶
　　異僧十一¶
　　　秀禪師　　　義福　　　　神鼎¶
　　　廣陵大師　　和和　　　　空如禪師¶
　　　僧些　　　　阿足師　　　鑒師¶
　　　從諫¶
　　　　秀禪師¶
<pb:KR3l0118_WYG_097-1b>¶
洛都天宫寺有秀禪師者俗姓李汴州陳留人習禪精¶
苦初至荆州後移此寺深為武太后所敬禮𤣥鑒黙識¶
中若符契長安中入京在資聖寺忽戒禪院弟子滅燈¶
燭弟子留長明燈亦令滅之因說火災難測不可不備¶
嘗有寺家不備火燭佛殿被災又有一寺鐘樓&KR0476;火一¶
寺經藏焚&KR0353;殊可痛惜寺衆不知其意至夜失火果焚¶
佛殿鐘樓及經藏三所唐𤣥宗在藩時常與諸王俱詣¶
作禮留施一笛𤣥宗岀後秀召弟子曰謹掌此後有要¶
<pb:KR3l0118_WYG_097-2a>¶
時當獻上也及𤣥宗登極達摩等方悟其言取笛以進¶
秀師年百嵗卒於此寺瘞於龍門山道俗奔赴數十人¶
燕國公張說為其碑文(出西/京記)¶
　　　　義福¶
唐開元中有僧義福者上黨人也梵行精修相好端潔¶
縉紳士庶翕然歸依嘗從駕往東都所厯郡縣人皆傾¶
向擅施巨萬皆委之而去忽一旦召其學徒告已將終¶
兵部侍郎張均中書侍郎嚴挺之刑部侍郎房琯禮部¶
<pb:KR3l0118_WYG_097-2b>¶
侍郎韋陟常所禮謁是日亦同造焉義福乃昇座為門¶
徒演法乃曰吾没於是日當以訣别耳乆之張謂房曰¶
某宿歲餌金丹爾来未嘗臨喪言訖張遂潛去義福忽¶
謂房曰某與張公遊有數年矣張有非常之咎名節皆¶
虧向來若終法㑹足以免難惜哉乃攜房之手曰必為¶
中興名臣公其勉之言訖而終及禄山之亂張均陷賊¶
庭授偽署房琯賛兩朝竟立大節(出明皇/雜録)¶
　　　　神鼎¶
<pb:KR3l0118_WYG_097-3a>¶
唐神鼎師不肯剃頭食醬一㪷每巡門乞物得粗布破¶
衣亦著得細錦羅綺亦著於利真師座前聽講問真師曰¶
萬物定否眞曰定鼎曰闍梨言若定何因髙岸為谷深¶
谷為陵有死即生有生即死萬物相糾六道輪迴何得¶
為定&KR0088;眞曰萬物不定鼎曰若不定何不喚天為地喚¶
地為天喚月為星喚星為月何得為不定眞無以應之¶
時張文成見之謂曰觀法師即是菩薩行人也鼎曰菩¶
薩得之不喜失之不悲打之不怒罵之不嗔此乃菩薩¶
<pb:KR3l0118_WYG_097-3b>¶
行也鼎今乞得即喜不得即悲打之即怒罵之即嗔以¶
此論之去菩薩逺矣(出朝野/僉載)¶
　　　　廣陵大師¶
唐貞元中有一僧客於廣陵亡其名自號大師廣陵人¶
因以大師呼之大師質甚陋好以酒肉為食日衣弊裘¶
盛暑不脫由是蚤蟣聚其上僑居孝感寺獨止一室每¶
夕闔扉而寢率為常矣性狂悖好屠犬&KR0510;日與廣陵少¶
年鬭毆或醉臥道傍廣陵人俱以此惡之有一少年以¶
<pb:KR3l0118_WYG_097-4a>¶
力聞常一日少年與人對博大師大怒以手擊其博局¶
盡碎少年曰騃兒何敢逆壯士&KR0088;大師且罵而唾其面¶
於是與少年鬬擊而觀者千數少年卒不勝竟遯去自¶
是廣陵人謂大師有神力大師亦自負其力往往剽奪¶
市中金錢衣物市人皆憚其勇莫敢拒後有老僧召大¶
師至曰僧當死心奉戒奈何食酒肉殺犬&KR0510;剽奪市人¶
錢物又與少年同毆擊豈僧人之道&KR0088;一旦吏執以聞¶
官汝不羞人&KR0088;大師怒罵曰蠅蚋徒嗜羶腥耳安能知¶
<pb:KR3l0118_WYG_097-4b>¶
龍鶴之心哉然則吾道亦非汝所知也且我清其中而¶
混其外者豈若汝齪齪無大度乎老僧卒不能屈其詞¶
後一日大師自外來歸既入室閉户有於門隙視者大¶
師坐於席有竒光自眉端發晃然照一室觀者竒之具¶
告羣僧羣僧來見大師眉端之光相指語曰吾聞佛之¶
眉有白毫相光今大師有之果佛矣遂相率而拜至明¶
日清旦羣僧俱集於庭候謁廣陵大師比及開户而廣¶
陵大師已亡去矣羣僧益異其事因號大師為大師佛¶
<pb:KR3l0118_WYG_097-5a>¶
焉(出宣/室志)¶
　　　　和和¶
唐代國公主適滎陽鄭萬鈞數年無子時有僧和和者¶
如狂如愚衆號為聖言事多中住大安寺修營殿閣和¶
和常至公主家萬鈞請曰吾無嗣願得一子惟師降恩¶
可得乎師曰遺我三千疋絹主當誕兩男鈞如言施之¶
和和取絹付寺云修功徳乃謂鈞曰主有娠矣吾令二¶
天人下為公主作兒又曰公主腹小能併娠二男乎吾¶
<pb:KR3l0118_WYG_097-5b>¶
當使同年而前後耳公主遂娠年初歲終各誕一子長¶
曰潛耀少曰晦明皆美丈夫博通有識焉(出紀/聞録)¶
　　　　空如禪師¶
空如禪師者不知何許人也少慕修道父母抑婚以刀¶
割其勢乃止後成丁徴庸課遂以麻蠟裹臂以火&KR0353;之¶
成廢疾入陸渾山坐蘭若虎不暴山中偶見野猪與虎¶
鬬以藜杖揮之曰檀越不須相争即分散人皆敬之無¶
敢媟者(出朝野/僉載)¶
<pb:KR3l0118_WYG_097-6a>¶
　　　　僧些¶
唐貞元初荆州有狂僧些其名者善歌河滿子常遇伍¶
伯乘醉於途中辱之令歌僧即發聲其詞皆陳伍伯從¶
前𨼆慝也伍伯驚而自悔(出酉陽/雜俎)¶
　　　　阿足師¶
阿足師者莫知其所來形質癡濁神情不慧時有所言¶
靡不先覺居雖無定多寓閿鄉憧憧往來争路禮謁山¶
嶽檀施曾不顧瞻人或憂或疾獲其指南者其驗神速¶
<pb:KR3l0118_WYG_097-6b>¶
時陜州有富室張臻者財積鉅萬止有一男年可十七¶
生而愚騃既攣手足復懵語言惟嗜飲食口如溪壑父¶
母鍾愛盡力事之迎醫求藥不逺千里十數年後家業¶
殆盡或有謂曰阿足賢聖見世諸佛何不投告希其痊¶
除臻與其妻來抵閿鄉叩頭抆淚求其拯濟阿足乆之¶
謂臻曰汝寃未散尚須十年愍汝勤䖍為汝除去即令¶
選日於河上致齋廣召衆多同觀度脫仍令齎致其男¶
亦赴道場時衆謂神通而觀者如堵跂竦之際阿足則¶
<pb:KR3l0118_WYG_097-7a>¶
指壯力者三四人扶拽其人投之河流臻洎舉㑹之人¶
莫測其為阿足顧謂臻曰為汝除災矣乆之其子忽於¶
下流十數步外立於水面㦸手於其父母曰與汝寃仇¶
宿世緣業賴逢聖者遽此解揮儻或不然未有畢日挺¶
身髙呼都不愚癡須臾沈水不知所適(出集/異記)¶
　　　　鑒師¶
唐元和初有長樂馮生者家於呉以明經調選於天官¶
氏是嵗見黜於有司因僑居長安中有老僧鑒其名者¶
<pb:KR3l0118_WYG_097-7b>¶
一日來詣生謂生汝吾同姓也因與相徃來近嵗餘及馮¶
尉於東越既治裝鑒師負笈來告去馮問曰師去安所¶
詣乎鑒師曰我廬於靈巖寺之西廡下且乆其後逰長¶
安中至今十年矣幸得與子相遇今將歸故居故來告¶
别然吾子尉於東越道出靈巖寺下當宜一訪我也生¶
諾曰謹受敎後數月馮生自長安之任至靈巖寺門立¶
馬望曰豈非鑒師所居寺乎即入而詣焉時有一僧在¶
庭生問曰不知鑒師廬安在吾將詣之僧曰吾曹數輩¶
<pb:KR3l0118_WYG_097-8a>¶
獨無鑒其名者生始疑異黙而計曰鑒師信士豈欺我¶
&KR0088;於是獨逰寺庭行至西廡下忽見有羣僧畫像其一¶
人狀同鑒師生大驚曰鑒師果異人也且能神降於我¶
因慨然泣下者乆之視其題曰馮氏子呉郡人也年十¶
嵗學浮圖法以道行聞卒年七十八馮閱其題益異之¶
(出宣/室志)¶
　　　　從諫¶
東都敬愛寺北禪院大徳從諫姓張氏南陽人徙居廣¶
<pb:KR3l0118_WYG_097-8b>¶
陵為土著姓身長八尺眉目魁竒越壯室之年忽頓悟¶
眞理遂捨妻子從披削焉於是研精禪觀心境明白不¶
逾十載耆年宿徳皆所推服及來洛遂止敬愛寺年徳¶
並成緇黄所宗每赴供皆與賔頭盧尊者對食其為人¶
天欽奉若此唐武宗嗣厯改元㑹昌愛馭鳯&KR0406;鶴之儀¶
薄㸃墨降龍之敎乃下郡國毁塔廟令沙門復初諌公¶
乃烏帽麻衣潛於皇甫枚之溫泉别業後岡上喬木駢¶
鬱巨石砥平諫公夏日常於中入寂或補毳事忽一日¶
<pb:KR3l0118_WYG_097-9a>¶
穨雲駃雨霆擊石傍大檀雨至諸兄走往林中諫公恬¶
然趺坐若無所聞者諸兄致問徐曰惡畜生而已至大¶
中初宣宗復興内敎諫公歸東都故居其子自廣陵來¶
觀適與遇於院門威貌崇嚴不復可識乃拜而問從諫¶
大徳所居諫公指曰近東頭其子既去遂闔門不出其¶
割裂親愛又如此咸通丙戌歲夏五月忽遍詣所信嚮¶
家皆謂曰善建福業貧道秋初當逺行故相别耳至秋¶
七月朔清旦盥手焚香念慈氏如來遂右脇而卧呼門¶
<pb:KR3l0118_WYG_097-9b>¶
人𤣥章等戒曰人生難得惡道易淪唯有歸命釋尊勵¶
精梵行龍花㑹上當復相逢生也有涯與爾少别是日¶
無疾奄化年有八十餘矣𤣥章等奉遺㫖送屍於建春¶
門外尸陁林中施諸鳥獸三日復視之肌貌如生無物¶
敢近遂覆以餅餌經宿有狼狐跡唯啗餅餌而豐膚宛¶
然乃依天竺法闍維訖收餘燼起白塔於道傍春秋奉¶
香火之薦焉(出三水/小牘)¶
　太平廣記卷九十七¶
