# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:24.513039
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百七十五
<pb:KR3l0118_WYG_275-1a>¶
欽定四庫全書¶
　太平廣記卷二百七十五¶
　　童僕奴婢附¶
　　　韋桃符　　　李敬　　　武公幹¶
　　　吳行魯　　　李鵠　　　捧硯¶
　　　捧劒　　　　歸秦　　　叚章¶
　　　上清　　　　李錡婢　　李福女奴¶
　　　却要¶
<pb:KR3l0118_WYG_275-1b>¶
　　　　韋桃符¶
隋開皇中京兆韋袞有奴曰桃符每征討將行有膽力¶
袞至左衛中郎以桃符乆從驅使乃放從良符家有黄¶
牸牛宰而獻之因問袞乞姓袞曰止從我姓爲韋氏符¶
叩頭曰不敢與郎君同姓袞曰汝但從之此有深意故¶
至今爲黄犢子韋即韋庶人其後也不許異姓者葢慮¶
年深代遠子孫或與韋氏通婚此其意也(出朝野/僉載)¶
　　　　李敬¶
<pb:KR3l0118_WYG_275-2a>¶
李敬者本夏侯孜之傭也孜乆厄塞名塲敬寒苦備歴¶
或爲其𩔖所引曰當今北靣官人入則内貴出則使臣¶
到所在打風打雨爾何不從之而孜孜事一箇窮措大¶
有何長進耳縱其不然堂頭官人(此輩謂堂/吏爲官人)豐衣足食¶
所徃無不尅敬囅然曰我使頭及第還擬作西川留後¶
官衆皆非笑時孜於壁後聞其言凡十餘歲孜自中書¶
出鎭成都臨行有以邸吏託者一無所諾至鎭用敬知¶
進奏而鞅掌極矣向之笑者率多伏敬初孜未遇伶俜¶
<pb:KR3l0118_WYG_275-2b>¶
風塵所跨蹇驢無故墜井及朝士之門或逆旅舍常多¶
齟齬時人號曰不利市秀才竟登將相(出摭/言)¶
　　　　武公幹¶
武公幹者常事蒯希逸秀才十餘歲異常勤幹洎希逸¶
擢第幹辭以親在乞歸就養希逸監留不住既嘉其忠¶
孝以詩送之略曰山險不曾離馬後酒醒長見在牀前¶
同人醵絹贈行皆有繼和(出摭/言)¶
　　　　吳行魯¶
<pb:KR3l0118_WYG_275-3a>¶
吳行魯尚書彭州人少年亊理官西門思恭小心畏愼¶
每夜常爲温溺器以奉之深得中尉之意一日爲中尉¶
洗足中尉以足下文理示之曰如此文争教不作軍容¶
使行魯拜曰此亦無憑西門曰何也魯曰若其然者某¶
亦有之何爲常執僕厮之役乃脱履呈之西門嗟嘆謂¶
曰汝但忠孝我當爲汝成之爾後假以軍職除彭州刺¶
史盧耽表爲西川行軍司馬禦蠻有功歴東川山南二¶
鎭節度使初行魯之在東川也厲圖南爲西川副使隨¶
<pb:KR3l0118_WYG_275-3b>¶
府罷行魯欲延辟之厲素薄行魯聞之大笑曰不能剪¶
頭剃靣而趨事徤兒乎自使院乗馬不歸私第直出北¶
郭家人遽結束而追之張雲爲成都少尹常出輕言爲¶
行魯酖殺之(出北夢/瑣言)¶
　　　　李鵠¶
盧鈞子肅貞簡有父風光化初華州行在及第自大寇¶
犯闕途二十年縉紳靡不褊乏肅始登第俄有李鵠者¶
造之願傭力鵠善營利暇日徃徃反資於肅此外未嘗¶
<pb:KR3l0118_WYG_275-4a>¶
以所須爲意肅有舊業在南陽常令鵠徵租鵠皆如期¶
而至來徃十里而未嘗侵費一金既及第鵠奔走如初¶
及一春事畢鵠即辭去(出摭/言)¶
　　　　捧硯¶
捧硯者裴至德之家童也其母曰春紅配騶人高璠而¶
生一歲時夏日浴之裸臥於廊廡間有卑脚犬曰青花¶
忽來嚙兒隂食之春紅聞啼聲狼忙而至則血流盈席¶
矣賴至德有良藥封之百日如故明年夏寢之前軒青¶
<pb:KR3l0118_WYG_275-4b>¶
花伺人隙復來并卵又食訖宛轉於地而死又以前食¶
之藥傅之及愈爲宦者焉字之曰捧硯委以内豎之職¶
至光啓丙午年十餘歲矣裴使外出遇盗於鄭郊見害¶
噫捧硯童兒也再殘而無恙裴以一出而不廻者其故¶
何哉(出三水/小牘)¶
　　　　捧劒¶
咸陽郭氏者殷富之室也僕媵且衆其間有一蒼頭名¶
曰捧劒不事音樂嘗以望水眺雲不遵驅䇿雖每遭鞭¶
<pb:KR3l0118_WYG_275-5a>¶
捶終所見違一旦忽題詩一篇其主益怒詩曰青鳥銜¶
蒲萄飛上金井欄美人恐驚去不敢卷簾看儒士聞而¶
競觀以爲協律之詞其主稍容焉又題後堂牡丹花曰¶
一種芳菲出後亭却輸桃李得佳名誰能爲向天人説¶
從此移根近太清捧劒私啓賔客曰願作夷狄之鬼恥¶
爲世俗蒼頭其後將竄復留詩曰珍重郭四郎臨行不¶
得别曉漏動離心輕車冐殘雪欲出主人門零涕暗嗚¶
咽萬里隔闗山一心思漢月(出雲谿/友議)¶
<pb:KR3l0118_WYG_275-5b>¶
　　　　歸秦¶
沈詢有嬖妾其妻害之私以配内豎歸秦詢不能禁既¶
而妾猶侍内歸秦恥之乃挾刃伺隙殺詢及其夫人於¶
昭儀使衙是夕詢嘗宴府中賔友乃便歌著詞令曰莫¶
打南來鴈從他向北飛打時雙打取莫遣兩分離及歸¶
而夫妻併命焉時咸通四年也(出北夢/瑣言)¶
　　　　叚章¶
叚章咸通十年事前進士司空圖初章以自僦爲馭者¶
<pb:KR3l0118_WYG_275-6a>¶
亦無異於他傭是年夏圖歸蒲乆以乏力不足賙給章¶
乃謝去廣明庚子歲冬十二月㓂犯京圖寓居崇義里¶
九日自里豪楊瓊所轉匿常平倉下將出羣盗繼至有¶
擁戈拒門者熟視良乆乃就持圖手曰某叚章也係擄¶
而來未能自脱然顧懷優養之仁今乃相遇天也某所¶
主曰張將軍喜下士且幸他徃必亡他然且決免於暴¶
横矣圖誓以不辱章惘然泣下導至通衢即别去圖因¶
此得自開遠門宵遯至咸陽橋復遇牓者韓鈞濟之乃¶
<pb:KR3l0118_WYG_275-6b>¶
抵鄠縣因逹於行在(出司空圖/叚章傳)¶
　　　　上清¶
貞元壬申歲春三月丞相竇參居光福里第月夜閒歩¶
於中庭有常所寵青衣上清者乃曰今啓事須到堂前¶
方敢言之竇亟上堂上清曰庭樹上有人恐驚郎請謹¶
避之竇曰陸贄乆欲傾奪吾權位今有人在庭樹上即¶
吾禍之將至矣且此事將奏與不奏皆受禍必竄死於¶
道路汝於輩流中不可多得吾身死家破汝定爲宫婢¶
<pb:KR3l0118_WYG_275-7a>¶
聖君如顧問善爲我辭焉上清泣曰誠如是死生以之¶
竇下階大呼曰樹上人應是陸贄使來能全老夫性命¶
敢不厚報樹上人應聲而下乃衣縗麤者也曰家有大¶
喪貧甚不辦𦵏禮伏知相公推誠濟物所以卜夜而來¶
幸相公無怪竇曰某罄所有堂封絹千匹而已方擬修¶
私廟次今日輒贈可矣縗麤者拜謝竇答之如禮又曰¶
便辭相公請左右齎所賜絹擲於牆外某先於街中俟¶
之竇依其請命僕人偵其絶蹤且乆方敢歸寢翌日執¶
<pb:KR3l0118_WYG_275-7b>¶
金吾先奏其事竇公得次又奏之德宗厲聲曰卿交通¶
節將蓄養俠刺位崇台鼎更欲何求竇頓首曰臣起自¶
刀筆小才官已至貴皆陛下奬㧞實不因人今不幸至¶
此抑乃仇家所爲耳陛下忽震雷霆之怒臣便合萬死¶
中使下殿宣曰卿且歸私第待候進止越月貶柳州别¶
駕會宣武節度劉士寧通好於栁州亷使條疏上聞德¶
宗曰交通節將信而有徵流竇于驩州没入家資一簮¶
不遺身竟未逹流所詔賜自盡上清果隸名掖庭且乆¶
<pb:KR3l0118_WYG_275-8a>¶
後數年以善應對能煎茶數得在帝左右德宗謂曰宫¶
内人數不少汝大了事後何得至此上清曰妾本故宰¶
相竇參家女奴竇參妻早亡故妾得陪灑埽及竇參家¶
破幸得塡宫既奉龍顔如在天上德宗曰竇參之罪不¶
止養俠刺兼亦甚有贓汚前時納官銀器至多上清流¶
涕而言曰竇參自御史中丞厯度支戸部鹽鐵三使至¶
宰相首尾六年月入數十萬前後非時賞賜當亦不知¶
紀極廼者彬州送所納官銀器皆是恩賜當部録日妾¶
<pb:KR3l0118_WYG_275-8b>¶
在郴州親見州縣希陸贄恩旨盡刮去所進銀器上刻¶
藩鎭官銜姓名誣為贓物伏乞下驗之於是宣索竇參¶
没官銀器覆視其刮字處皆如上清之言時貞元十二¶
年德宗又問養俠刺事上清曰本實無此悉是陸䞇陷¶
害使人爲之德宗至是大悟因怒陸贄曰老獠奴我脱¶
却伊緑衫便與紫着又常呼伊作陸九我任使竇參方¶
稱意次須教我殺却他及至權入伊手其爲軟弱甚於¶
泥團乃下詔雪竇參寃時裴延齡探知陸贄恩衰得恣¶
<pb:KR3l0118_WYG_275-9a>¶
行媒蘖乘間攻之贄竟受譴不廻上清特敕削丹書度¶
爲女道士終嫁爲金忠義妻世以陸䞇門生名位多顯¶
逹者世不可傳説故此事絶無人知(出異/聞集)¶
　　　　李錡婢¶
李錡之擒也侍婢一人隨之錡夜自裂衣襟書巳寃筦¶
㩁之功言爲張子良所賣教侍婢曰結之於𢃄吾若從¶
容賜對當爲宰相揚益節度使若不從容受極刑矣我¶
死汝必入内上必問汝汝當以是進及錡伏法京城大¶
<pb:KR3l0118_WYG_275-9b>¶
霧三日不解或聞鬼哭憲宗又於侍婢得帛書頗疑其¶
寃内出黄衣數襲賜錡及子弟敕京兆府收𦵏之李銛¶
錡之從父弟也爲宋州刺史聞錡反狀慟哭驅妻子奴¶
婢無老幼量頸爲枷自拘於觀察使朝廷憫之因爲薄¶
貶按李錡宗屬亟居重位頗以尊豪自奉聲色之選冠¶
絶於時及浙西之敗配掖庭者曰鄭曰杜鄭得幸於憲¶
宗是生宣宗皇帝實爲孝明皇太后次即杜杜名秋亦¶
建康人也有寵於穆宗穆宗即位以爲皇子漳王傅姆¶
<pb:KR3l0118_WYG_275-10a>¶
太和中漳王得罪國除詔賜秋歸老故鄉或曰係帛書¶
者即杜秋也而宫闈事秘世莫得知夫秋女謁也而能¶
以義申錡之寃且逮事累朝用物殫極及其被棄於家¶
也朝饑不給故名士聞而傷之中書舍人杜牧爲詩以¶
詠之曰荆江水清滑生女白如脂其間杜秋者不勞朱¶
粉施老濞即山鑄後庭干蛾眉秋持玉斚醉與唱金縷¶
衣濞既白首叛秋亦紅淚滋吳江落日渡灞上緑楊垂¶
聫裾見天子盻眄獨依依椒壁懸錦幕鏡奩蟠玉螭低¶
<pb:KR3l0118_WYG_275-10b>¶
鬟認新寵窈裊復融怡月上白壁門桂影凉參差金階¶
露新重閒捻紫簫吹莓苔夾城路南苑鴈初飛紅粧羽¶
林仗獨賜辟邪旗歸來煮豹胎厭飫不能飴咸池昇日¶
慶銅雀分香悲雷音後車遠事徃落花時鷰祺得皇子¶
壯髪緑絲絲畫堂親傅姆天人相捧持虎精珠絡褓金¶
盤犀鎭帷長楊射熊羆武帳弄啞咿漸抛竹馬戲稍出¶
舞雞竒㟻㟻整冠佩侍宴坐瑶池眉宇儼圖畫神秀射¶
朝暉一尺桐偶人江充知自欺王幽茅土削秋放故鄉¶
<pb:KR3l0118_WYG_275-11a>¶
歸觚稜拂斗極廻首尚遲遲四朝三十載似夢復疑非¶
潼闗識舊吏吏鬂已成絲却喚吳江渡舟人那得知歸¶
來四鄰改茂苑草菲菲清血灑不盡仰天知告誰寒衣¶
一尺素夜借鄰人機我昨金陵過聞之爲歔欷自古皆¶
一貫變化安能推夏姬滅兩國逃作巫臣妻西子下姑¶
蘇一舸逐鴟夷織室魏豹俘作漢太平基誤置代籍中¶
兩朝尊母儀光武紹高祖本係生唐兒珊瑚破高齊作¶
婢春黄糜蕭后去揚州突厥爲閼氏(音/支)女子固不定士¶
<pb:KR3l0118_WYG_275-11b>¶
林亦難期射鉤後呼父釣翁王者師無國邀孟子有人¶
毁仲尼秦因逐客令柄歸丞相斯安知魏齊首見斷簀¶
中屍給䘮蹷張輩廟廊冠峩巍珥貂七葉貴何妨戎虜¶
支蘇武却生返鄧通終死饑主張既難測翻覆亦其宜¶
地盡有何物天外復何之指何爲而捉足何爲而馳耳¶
何爲而聽目何爲而窺己身不自曉此外何思惟因傾¶
一樽酒題作杜秋詩愁來獨長詠聊可以自貽(出國史/補并本)¶
(事/詩)¶
<pb:KR3l0118_WYG_275-12a>¶
　　　　李福女奴¶
李福妻裴氏性妬忌姬侍甚多福未嘗敢屬意鎭滑臺¶
日有以女奴獻之者福意欲私之而未果一日乘間言¶
於妻曰某官已是至節度使矣然所指使者不過老僕¶
夫人待某無乃薄乎裴曰然不能知公意所屬何人福¶
所指即獻之女奴也裴許諾爾後不過執衣侍膳未嘗¶
一得繾綣福又囑妻之左右曰設夫人沐髪必遽來報¶
我既而果有以夫人沐髪來告曰夫人沐髪福即僞言¶
<pb:KR3l0118_WYG_275-12b>¶
腹痛召其女奴其女奴既徃左右以裴方在沐難可遽¶
已即告以福所疾裴以爲信然遽出髪盆中跣問福所¶
苦福既業以疾爲言即若不可忍狀裴極憂之由是以¶
藥投兒溺中進之明日監軍使及從事悉來候問福即¶
具以事告之因笑曰一事無成固其分所苦者虚咽一¶
甌溺耳聞者無不大笑(出玉/泉子)¶
　　　　却要¶
湖南觀察使李庾之女奴曰却要美容止善辭令朔望¶
<pb:KR3l0118_WYG_275-13a>¶
通禮謁於親姻家惟却要主之李侍婢數十莫之偕也¶
而巧媚才㨗能承順顔色姻黨亦多憐之李四子長曰¶
延禧次曰延範次曰延祚所謂大郎而下五郎也皆年¶
少狂俠咸欲蒸却要而不能也嘗遇清明節時纎月娟¶
娟庭花爛發中堂垂繡幕背銀缸而却要遇大郎於櫻¶
桃花影中大郎乃持之求偶却要取茵席授之曰可於¶
庭中東南隅竚立相待候堂前眠熟當至大郎既去至¶
廊下又逢二郎調之却要復取茵席授之曰可於㕔中¶
<pb:KR3l0118_WYG_275-13b>¶
東北隅相待二郎既去又遇三郎束之却要復取茵席¶
授之曰可於㕔中西南隅相待三郎既去又五郎遇着¶
握手不可解却要亦取茵席授之曰可於㕔中西北隅¶
相待四郎皆去延禧於㕔角中屏息以待㕔門斜閉見¶
其三弟比比而至各趨一隅心雖訝之而不敢發少頃¶
却要密燃炬疾向㕔事豁雙扉而照之謂延禧輩曰阿¶
堵貧兒争敢向這裏覓宿處皆棄所攜掩靣而走却要¶
復從而咍之自是諸子懐慙不敢失敬(出三水/小牘)¶
<pb:KR3l0118_WYG_275-14a>¶
　¶
　¶
　¶
　¶
　¶
　¶
　¶
　¶
<pb:KR3l0118_WYG_275-14b>¶
　¶
　¶
　¶
　¶
　¶
　¶
　¶
　太平廣記卷二百七十五¶
