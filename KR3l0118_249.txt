# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:23.872886
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百四十九
<pb:KR3l0118_WYG_249-1a>¶
欽定四庫全書¶
　太平廣記卷二百四十九¶
　　詼諧五¶
　　　令狐德棻　　崔行功　　　邉仁表¶
　　　辛郁　　　　尹君　　　　裴𤣥本¶
　　　長孫𤣥同　　王福畤　　　許敬宗¶
　　　高崔嵬　　　元晉　　　　趙謙光¶
　　　沈佺期　　　崔日用　　　裴談¶
<pb:KR3l0118_WYG_249-1b>¶
　　　李鎭惡　　　盧廙　　　　松壽¶
　　　封抱一　　　尹神童¶
　　　　令狐德棻¶
唐趙元楷與令狐德棻從駕至陜元楷召德棻河邉觀¶
砥柱德棻不去遂獨行及還德棻曰砥柱共公作何語¶
答曰砥柱附參承公德棻應聲曰石不能言物或慿焉¶
時羣公以為佳對(出啓/顏録)¶
　　　　崔行功¶
<pb:KR3l0118_WYG_249-2a>¶
唐崔行功與敬播相逐播帶櫚木霸刀子行功問播云¶
此是何木播對曰是栟櫚木行功曰唯問刀子不問佩¶
人(出啓/顏録)¶
　　　　邉仁表¶
唐四門助教𢎞綽與弟子邉仁表論議𢎞綽義理將屈¶
乃高聲大怒表遂報曰先生聞義即怒豈曰𢎞𢎞又報¶
云我姓既曰𢎞是事皆𢎞邉又應聲曰先生雖曰𢎞義¶
終不綽座下大笑𢎞竟被屈而歸(出啓/顔録)¶
<pb:KR3l0118_WYG_249-2b>¶
　　　　辛郁¶
唐辛郁管城人也舊名太公弱冠遭太宗於行所問何¶
人曰辛太公太宗曰何如舊太公郁曰舊太公八十始¶
遇文王臣今適年十八已遇陛下過之遠矣太宗悦命¶
直中書(出御史/臺記)¶
　　　　尹君¶
唐楊纂華隂人也累遷雍州長史吏部尚書纂之在雍¶
州司法參軍尹君嘗任坊州司戸省符科杜若尹君判¶
<pb:KR3l0118_WYG_249-3a>¶
申曰坊州本無杜若天下共知省符忽有此科應由讀¶
謝朓詩悞華省曹即如此判事不畏二十八宿向下笑¶
人由是知名及雍州司法時有胡盜金城坊者纂判京¶
城諸胡盡禁問尹君不同之曰賊出萬端詐偽非一亦¶
有胡著漢㡌漢着胡靴亦須漢裏兼求不可胡中直覓¶
請西市胡禁餘請不問纂怒不同判遽命筆復沈吟少¶
𨕖乃判曰纂輸一籌餘依太宗聞而笑曰朕用楊纂聞¶
義伏輸一籌朕伏得幾籌(出御史/臺記)¶
<pb:KR3l0118_WYG_249-3b>¶
　　　　裴𤣥本¶
唐裴𤣥本好諧謔為戸部郎中時左僕射房𤣥齡疾甚¶
省即將問疾𤣥本戲曰僕射病可須問之既甚矣何須¶
問也有洩其言者既而隨例看𤣥齡𤣥齡笑曰裴郎中¶
來𤣥齡不死也(出大唐/新語)¶
　　　　長孫𤣥同¶
唐長孫𤣥同幼有機辯坐中毎劇談無不歡笑永徽中¶
在京㑹宴衆因語論及民間事一人云醴泉縣去京不¶
<pb:KR3l0118_WYG_249-4a>¶
遠百姓遂行蠱毒此邑須遠配流豈得令在側近一人¶
乃云若令配流處還有百姓此人復行蠱毒豈不還更¶
損人其人云若如此欲令何處安置𤣥同即云若令𤣥¶
同安置必令得所諸人大喜同即問之答云但行蠱毒¶
人並送與莫離支作食手衆皆歡笑貞觀中嘗在諸公¶
主席衆莫能當高密公主乃云我段家兒郎亦有人物¶
走令喚取段恪來令對𤣥同段恪雖微有辭其容儀短¶
小召至始入門𤣥同即云為日已暗公主等並大驚怪¶
<pb:KR3l0118_WYG_249-4b>¶
云日始是齋時何為道暗𤣥同乃指段恪若不日暗何¶
得短人行坐中大笑段恪面大赤更無以答𤣥同初上¶
府中設食其倉曹是吳人言音多帶其聲喚粉粥為糞¶
粥時餚&KR0319;畢陳蒸炙俱下倉曹曰何不先將糞粥來舉¶
坐咸笑之𤣥同曰倉曹乃是公侯之子孫必復其始諸¶
君何為笑也坐中復大笑𤣥同任荆王友所司差攝祭¶
官祠社於壇所清齋𤣥同在幕内坐有犬來遺糞&KR0126;於¶
墻上𤣥同乃取支牀塼自擊之傍人怪其率問曰何為¶
<pb:KR3l0118_WYG_249-5a>¶
自徹支牀塼打狗𤣥同曰可不聞茍利社稷專之亦可¶
(出啓/顔録)¶
　　　　王福畤¶
唐王福畤名行温恭累授齊澤二州世以才學稱子勔¶
勮勃俱以文筆著天下福畤與韓琬父有舊福畤及婚¶
崔氏生子勸嘗致書韓父曰勔勮勃文章並清俊近小¶
者復似不惡韓復書曰王武子有馬癖明公有譽兒癖¶
王氏之癖無乃多乎要當見文章方可定耳福畤乃致¶
<pb:KR3l0118_WYG_249-5b>¶
諸子文章韓與名人閲之曰生子若是信亦可誇(出御/史臺)¶
(記/)¶
　　　　許敬宗¶
唐吏部侍郎楊思𤣥恃外戚之貴待𨕖流多不以禮而¶
排斥之為𨕖人夏侯彪之所訟御史中丞郎餘慶彈奏¶
免中書令許敬宗曰固知楊吏部之敗也或問之宗曰¶
一彪一狼共着一羊不敗何待敬宗性輕傲見人多忘¶
之或謂其不聰曰卿自難記若遇何劉沈謝暗中摸索¶
<pb:KR3l0118_WYG_249-6a>¶
著亦可識(出國朝/雜記)¶
　　　　高崔嵬¶
唐散樂高崔嵬善弄癡太宗命給使捺頭向水下良久¶
出而笑之帝問曰見屈原云我逢楚懐王無道乃沈汨¶
羅水汝逢聖明主何為來帝大笑賜物百段(出朝野/僉載)¶
　　　　元晉¶
唐曹懐舜金鄉人父繼叔死王事贈雲麾將軍懐舜襁¶
褓授遊擊將軍歴内外文武官則天云懐舜久歴文資¶
<pb:KR3l0118_WYG_249-6b>¶
而屈於武職自左鷹揚衛郎將拜右玉鈐衛將軍有宋¶
州司馬曹𤣥本父名乞伯時汲縣丞元晉好談多警䇿¶
或問元晉𤣥本懐舜從叔元晉應聲答曰雖則同堂俱¶
非本族人怪而問之晉曰𤣥本乞伯子懐舜繼叔兒以¶
此知矣(出御史/臺記)¶
　　　　趙謙光¶
唐諸郎中不自即員外郎拜者謂之土山頭果毅言便¶
拜崇品有似長征兵士便授邉遠果毅趙謙光自彭州¶
<pb:KR3l0118_WYG_249-7a>¶
司馬入為大理正遷戸部郎中戸部員外賀遂渉詠曰¶
員外由來美郎中望不優寜知粉署裏翻作土山頭趙¶
謙光答詩曰錦帳隨情設金爐任意薰唯愁員外置不¶
應列星文人以為竒句(出譚/賓録)¶
　　　　沈佺期¶
唐沈佺期以罪謫遇恩復官秩而未還朱衣因内宴羣¶
臣皆歌廻波樂詞起舞由是多求遷擢佺期詞曰廻波¶
爾時佺期流向嶺外生歸身名已蒙齒録袍笏未復牙¶
<pb:KR3l0118_WYG_249-7b>¶
緋中宗即以緋魚袋賜之(出本/事詩)¶
　　　　崔日用¶
崔日用為御史中丞賜紫是時佩魚須有特恩亦因宴¶
㑹命羣臣撰詞日用曰臺中䑕子直須諳信足跳梁上¶
壁龕倚翻燈脂汚張五還來嚙帶報韓三莫浪語直王¶
相大家必若賜金龜賣却猫兒相賞中宗亦以金魚賜¶
之(出夲/事詩)¶
　　　　裴談¶
<pb:KR3l0118_WYG_249-8a>¶
唐中宗朝御史大夫裴談崇釋氏妻悍妬談畏之如嚴¶
君時韋庶人頗襲武后之風中宗漸畏之内宴命唱廻¶
波詞有優人詞曰廻波爾時栲栳怕婦也是大好外邉¶
秖有裴談内裏無過李老韋后意色自得以束帛賜之(出/本)¶
(事/詩)¶
　　　　李鎭惡¶
唐李鎭惡即趙公嶠之父𨕖授梓州郪縣令與友人書¶
云州帶子號縣帶郪名由來不屬老夫併是婦兒官職¶
<pb:KR3l0118_WYG_249-8b>¶
(出傳/載)¶
　　　　盧廙¶
唐殿中内供&KR0418;盧廙持法細密雖親故貴勢無所廻避¶
舉止閑雅必翔而後集嘗於景龍觀監官行香右臺諸¶
御史亦預焉臺中先號右臺為高麗僧時有一胡僧徙¶
倚於前庭右臺侍御史黄守禮指之曰何胡僧而至此¶
廙徐謂之曰亦有高麗僧何獨怪胡僧為一時歡笑廙¶
與李畬俱非善射者嘗三元禮射廙畬雖引滿射俱不¶
<pb:KR3l0118_WYG_249-9a>¶
及垜而墜廙言其工拙畬戲曰畬與盧箭俱三十歩左¶
右不曉畬曰畬箭去垜三十歩盧箭去身三十歩歡笑¶
久之(出御史/臺記)¶
　　　　松壽¶
唐韋慶本女𨕖為妃詣朝堂欲謝而慶本兩耳先卷朝¶
士多呼為卷耳時長安公松壽見慶本而賀之因曰僕¶
固知足下女得妃慶本曰何以知之松壽乃自摸其耳¶
而卷之曰卷耳后妃之德(出啟/顔録)¶
<pb:KR3l0118_WYG_249-9b>¶
　　　　封抱一¶
唐封抱一任益州九隴尉與同列戲白打賭錢座下數¶
百錢輸已略盡便欲斂手傍人謂之曰何不更覓錢廻¶
取之抱一乃舉手摸錢曰賜也何敢望回山東人謂¶
盡為賜故言賜也(出啓/顏録)¶
　　　　尹神童¶
唐尹神童毎説伯樂令其子執馬經畵樣以求馬經年¶
無有似者歸以告父更令求之出見大蝦蟇謂父曰得¶
<pb:KR3l0118_WYG_249-10a>¶
一馬略與相同而不能具伯樂曰何也對曰其隆顱跌¶
目脊郁縮但蹄不如累趍耳伯樂曰此馬好跳躑不堪¶
也子笑乃止(出朝野/僉載)¶
　¶
　¶
　¶
　¶
　¶
<pb:KR3l0118_WYG_249-10b>¶
　¶
　¶
　¶
　¶
　¶
　¶
　¶
　太平廣記卷二百四十九¶
