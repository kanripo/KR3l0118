# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:23.368624
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百二十九
<pb:KR3l0118_WYG_229-1a>¶
欽定四庫全書¶
　太平廣記卷二百二十九¶
　　器玩一¶
　　　周穆王　　　周靈王　　　王子喬¶
　　　方丈山　　　昆吾山　　　漢太上皇¶
　　　漢武帝　　　輕玉磬　　　李夫人¶
　　　吉光裘　　　西毒國　　　桂宫¶
　　　西胡渠王　　漢宣帝　　　劉表¶
<pb:KR3l0118_WYG_229-1b>¶
　　　　周穆王¶
周穆王時西戎獻玉杯光照一室置杯于中庭明日水¶
滿杯香而甘羙斯仙人之器也(岀十/洲記)¶
　　　　周靈王¶
周靈王二十三年起昆陽臺渠胥國來獻玉駱駝高五¶
尺琥珀鳯凰高六尺火齊鏡高三尺暗中視物如晝向¶
鏡則聞影應聲周人見之如神靈王末不知所之(岀王/子年)¶
(拾/遺)¶
<pb:KR3l0118_WYG_229-2a>¶
　　　　王子喬¶
王子喬墓在京陵戰國時有人盜發之都無見惟有一¶
劍懸在壙中欲取而劍作龍虎之聲遂不敢近俄而徑¶
飛上天神仙經云眞人去世多以劍代五百年後劍亦¶
能靈化此其驗也(岀世/説)¶
　　　　方丈山¶
方丈山一名巒稚東有龍塲千里玉瑤爲林龍常鬬此¶
處膏血如流水膏色黑者著地堅凝如漆而有紫光可¶
<pb:KR3l0118_WYG_229-2b>¶
爲寶器(岀王子年/拾遺記)¶
　　　　昆吾山¶
昆吾山其下多赤金色如火昔黄帝伐&KR0214;尤陳兵於此¶
地掘深百丈猶未及泉惟見火光如星地中多丹鍊石¶
爲銅銅色青而利泉色赤山草木皆勁利土亦剛而精¶
至越王句踐使工人以白牛馬祠昆吾之神採金鑄之¶
以成八劍一名掩日以之指日則光晝暗金陰物也陰¶
盛則陽滅二名斷水以之畫水開而卽不合三名轉魄¶
<pb:KR3l0118_WYG_229-3a>¶
以之指月則蟾兔為之側轉四名懸翦飛鳥遊蟲遇觸¶
其刃如斬截焉五名驚鯢以之泛海則鯨鯢為之深入¶
六名滅魂挾之夜行不逢魑魅七名却邪有妖魅者見¶
之則止八名眞剛以之切玉斷金如刻削土木矣以應¶
八方之氣鑄之者(王子年/拾遺記)¶
　　　　漢太上皇¶
漢太上皇㣲時常佩一刀長三尺上有銘其字雖難識¶
疑是殷高宗伐鬼方時作此物也太上皇遊豐沛山澤¶
<pb:KR3l0118_WYG_229-3b>¶
中窮谷裏有人歐冶鑄上皇息其傍問曰此鑄何器工¶
人笑而答曰為天子鑄劍勿泄言上皇謂為戲言了無¶
疑色工曰今所鑄鐵鋼礪難成若得翁腰間佩刀雜而¶
冶之卽成神器可以尅定天下星精為輔佐以殱三猾¶
水衰火盛此為異兆也上皇曰余有此物名為七首其¶
利難儔水斷虬龍陸斬虎兕魑魅魍魎莫能逢之削玉¶
鐫金其刃不卷工人曰若不得此七首以和鑄雖歐冶¶
專精越工砥鍔終為鄙器上皇卽解腰間七首以投於¶
<pb:KR3l0118_WYG_229-4a>¶
罏中俄而&KR0196;㷔衝天日為之晝闇及乎劍成殺三牲釁¶
祭之鑄工問上皇何時得此七首曰秦昭襄王之時余¶
行逢一野人於路授余云殷時靈物世世相傳上有古¶
書記其年月及劍成工人視之其銘尚存叶前疑也工¶
人卽持劍授上皇上皇以賜高祖高祖長佩於身以殱¶
三猾及天下已定授吕后藏於寶庫之中守藏者見白¶
氣如雲出於戸外如龍蛇改其庫名曰靈金藏及諸吕¶
擅權白氣亦滅及惠帝卽位以此庫貯禁兵器改曰靈¶
<pb:KR3l0118_WYG_229-4b>¶
金内府(出王子年/拾遺記)¶
又漢帝相傳以秦王子嬰所奉白玉璽高祖斬白蛇劍¶
劍上皆用七綵珠九華玉以為飾雜厠五色琉璃為劍¶
匣劍在室中其光景猶照於外與挺劍不殊十二年一¶
加磨礱刃上常若霜雪開匣板鞘輒有風氣光彩射人¶
(出酉陽/雜爼)¶
　　　　漢武帝¶
孫氏應瑞圖六神鼎者文質精也知吉凶知存亡能輕¶
<pb:KR3l0118_WYG_229-5a>¶
能重能息能行不灼自沸不汲自滿中生五味王者興¶
則出衰則去説苑云孝武時汾陰人得寶鼎獻之甘泉¶
宫羣臣畢賀上夀曰陛下得周鼎侍中吾丘夀王曰非¶
周鼎上召問之有説則生無説則死夀王對曰周德者¶
始於天授成於文武顯於周公德澤上暢於天下漏三¶
泉上天報應鼎為周出今漢繼周德澤顯行六合和同¶
至陛下之身而逾盛天瑞並至昔秦始皇親求鼎於彭¶
城而不得天昭有德神寳自至此天所以遺漢乃漢鼎¶
<pb:KR3l0118_WYG_229-5b>¶
非周鼎也上曰善魏文帝典論亦云墨子曰昔夏后啓¶
使飛亷折金以精神於昆吾使翁乙灼自若之龜鼎成¶
四定而方不灼自烹不舉自滅不遷自行拾遺録云周¶
末大亂九鼎飛入天池末世書論云入泗水聲轉謬焉¶
(岀小/説)¶
　　　　輕玉磬¶
漢武帝起招仙閣於甘泉宫西其上懸浮金輕玉之磬¶
浮金者自浮水上輕玉者其質貞明而輕也(出洞/㝠記)¶
<pb:KR3l0118_WYG_229-6a>¶
　　　　李夫人¶
漢武帝過李夫人就取玉簮搔頭自此宫人搔頭皆用¶
玉簮玉倍貴焉又以𧰼牙為箆賜李夫人(出小/説)¶
　　　　吉光裘¶
漢王莾時西戎獻吉光裘入水數日不濡入火不焦元¶
鳯不道之時服此裘以視朝焉(出十/洲記)¶
　　　　西毒國¶
漢武帝時西毒國獻連環羈皆以白玉作之瑪瑙石為¶
<pb:KR3l0118_WYG_229-6b>¶
勒白光琉璃為鞍安在暗室中嘗照十餘丈其光如晝¶
(西京/雜記)¶
　　　　桂宫¶
漢武帝為七寳&KR0451;雜寳案雜寳屏風雜寳帳設於桂宫¶
時人謂之四寳宫(出西京/雜記)¶
　　　　西胡渠王¶
漢武帝塜裏先有玉箱瑤杖各一是西胡渠王所獻帝¶
平素常玩之後有人扶風郿市買得二物帝左右識而¶
<pb:KR3l0118_WYG_229-7a>¶
認之説賣者形狀乃帝也(出異/苑)¶
　　　　漢宣帝¶
漢綵女常以七月七日夜穿七孔針於開襟樓俱以習之¶
宣帝被收繫郡邸獄臂上猶帶史良娣合采婉轉絲繩¶
係身毒國寳鏡一枚大如八銖錢舊傳此鏡照見妖魅¶
得佩之者為天神所福故宣帝從危獲濟及卽大位每¶
持此鏡感咽移辰常以琥珀笥盛之緘以戚里織成一¶
曰斜紋織成宣帝崩不知所在(出西京/雜記)¶
<pb:KR3l0118_WYG_229-7b>¶
　　　　劉表¶
劉表跨有南土子弟驕貴並好酒為三爵大曰伯雅受¶
七升次曰仲雅受六升次曰季雅受五升(出魏文/典論)¶
　¶
　¶
　¶
　¶
　太平廣記卷二百二十九¶
