# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:28.545369
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百十一
<pb:KR3l0118_WYG_411-1a>¶
欽定四庫全書¶
　太平廣記卷四百十一　　宋　李昉等　編¶
　　草木六¶
　　果下¶
　　　櫻桃　　　　檽棗　　　　柿¶
　　　㡳檷𣗳實　　柿盤　　　　融峯梨¶
　　　六觔梨　　　紫花梨　　　胡榛子¶
　　　酸棗　　　　蒲萄　　　　王母蒲萄¶
<pb:KR3l0118_WYG_411-1b>¶
　　　侯騷子　　　蔓胡桃　　　仙𣗳實¶
　　　橄欖子　　　東荒栗　　　猴栗¶
　　　𤓰　　　　　五色𤓰　　　瓜惡香¶
　　菜¶
　　　蔓菁　　　　越蒜　　　　三蔬¶
　　　菠薐　　　　芥葅　　　　芥末¶
　　　水韭　　　　茄子𣗳　　　崑崙紫𤓰¶
　　　茄子故事　　儋崖瓠¶
<pb:KR3l0118_WYG_411-2a>¶
　　　果下¶
　　　　櫻桃¶
唐時新進士尤重櫻桃宴乾符四年劉鄴第三子覃及¶
第時鄴以故相鎮淮南勅邸吏曰以銀一定資醵置而¶
覃所費往往數倍邸吏以聞鄴命取足而已㑹時及薦¶
新狀頭已下方議醵率覃潛遣人厚以金帛預購數十¶
𣗳矣于是獨置是宴大㑹公卿時京國櫻桃初出雖貴¶
達未適口而覃山積鋪席復和以糖酪用享人蠻獻一¶
<pb:KR3l0118_WYG_411-2b>¶
小盤亦不啻數升以至叅御輩靡不霑足(出摭/言)¶
　　　　檽棗¶
晉趙瑩家庭有檽棗𣗳婆娑異常四逺俱見有望氣者¶
訪其隣里問人云此家合有登宰輔者里叟曰無之然¶
主人小字相兒得非此乎術士曰王氣方盛不在其身¶
當在其子孫其後瑩由太原判官大拜出將入相(出北/夢𤨏)¶
(言/)¶
　　　　柿¶
<pb:KR3l0118_WYG_411-3a>¶
俗謂柿𣗳有七徳一夀二多隂三無鳥窠四無蟲五霜¶
葉可翫六嘉實七落葉肥大(出酉陽/雜俎)¶
　　　　㡳穪𣗳實¶
阿驛波斯呼為阿驛拂林呼為㡳穪𣗳長丈四五枝葉¶
繁茂葉有五出似蜱麻無花而實實赤色𩔖蜱子味似¶
乾柿而一年一熟¶
　　　　柿盤¶
木中根固柿為最俗謂之柿盤(出酉陽/雜俎)¶
<pb:KR3l0118_WYG_411-3b>¶
　　　　融峯梨¶
仙梨融峯上有青壇方五丈有焼香行道處古形銅器¶
數種有梨𣗳髙三十丈子如斗至揺落時但見其汁核¶
無得味者(出洽/聞記)¶
　　　　六觔梨¶
洛陽報國寺梨重六觔(出酉陽/雜俎)¶
　　　　紫花梨¶
清泰中薄遊京輦曽與盧泳廵官鄭扆博士僧季雅及¶
<pb:KR3l0118_WYG_411-4a>¶
三五知友夜㑹于越波隄僧院是時清秋欲杪明月方¶
髙句聨五字之竒酒飲八仙之美柿新紅脯茗醶緑芽¶
一詠一觴或醒或醉座上因相與徵引古今遂及果實¶
之事有叙及紫花梨者衆云真定有之雅公獨顰蹙而¶
言曰此微僧先祖之遺恨衆驚而問之雅曰昔武宗皇¶
帝御天下之五載萬國事殷聖情不懌忽患心熱之疾¶
名醫進藥厥疾㒺瘳遂博詔良能遐徵和緩時有言青¶
城山邢道士者妙于方藥帝即召見之道士以肘後緑¶
<pb:KR3l0118_WYG_411-4b>¶
囊中青丹兩粒及取梨數枚絞汁而進之帝疾尋愈旬¶
日之内所賜萬金仍加廣濟先生之號帝從容問其丹¶
為何物先生曰赤城山頂有青芝兩株太白南溪有紫¶
花梨一𣗳臣之昔歲曽遊二山獨獲兩寳合練成丹五¶
十年来服食殆盡惟餘兩粒幸逢陛下服之更欲此丹¶
須求二物也經數月邢生辭帝歸山後疾復作再詔邢¶
先生于青城則不知何適也帝遂詔示天下有紫花梨¶
即時奏上時恒州節度太尉公王達尚夀春公主即㑹¶
<pb:KR3l0118_WYG_411-5a>¶
昌之女弟聞真定李令種梨數株其一紫花梨即遣寺¶
人就加封檢剪其旁𣗳匝以朱欄寳惜纎枝有同月桂¶
當花發之時防蜂蝶之窺耗每以輕綃紗縠逺加籠罩¶
焉守𣗳者不勝艱苦洎及秋實公主必手𨕖而進之比¶
達帝廷十得其六七帝多食此梨雖不及邢氏者亦粗¶
解其煩躁耳是時有李遵来侍御任恒州記室作進梨¶
表云紫花開處擅美春林縹蒂懸時迥光秋景離離玉¶
潤落落珠圓甘不得嘗脆難勝口表達闕下公卿見者¶
<pb:KR3l0118_WYG_411-5b>¶
多大笑之曰常山公何用進殘梨于天府也葢以其表¶
有脆難勝口之字明年武宗崩公主亦相次逝此梨自¶
後以為貢賦之常物縣官歲久亦漸怠于寳守焉至天¶
祐末年趙王為明徳之所簒弑其後縣邑公署多歴兵¶
戎紫花之梨亦已枯朽今之真定無復繼種者焉當武¶
宗時縣宰李公名尚即雅之祖也嘗以守𣗳不謹曽風¶
折一枝降為冀州典午由是追感而顰蹙也(出耳/目記)¶
　　　　胡榛子¶
<pb:KR3l0118_WYG_411-6a>¶
阿月生西國蕃人言與胡榛子同𣗳一年榛子二年阿¶
月(出酉陽/雜俎)¶
　　　　酸棗¶
耆舊説周秦時河南雨酸棗遂生野酸棗今酸棗縣是¶
也酸棗之甚小者為野酸棗(出述/異記)¶
　　　　蒲萄¶
俗言蒲萄蔓好引于西南庾信謂魏使尉瑾曰我在鄴¶
遂大得蒲萄竒有滋味陳招曰作何形狀徐君房曰有¶
<pb:KR3l0118_WYG_411-6b>¶
𩔖軟棗信曰君殊不體物何得不言似生荔枝魏肇師¶
曰魏武有言末夏渉秋尚有餘暑酒醉宿酲掩露而食¶
甘而不飴酸而不酢道之固以流沫稱竒况親食之者¶
瑾曰此物出自大宛張騫所致有黄白黒三種成熟之¶
時子實逼側星編珠聚西域多釀以為酒每来歲貢在¶
漢西京似亦不少杜陵田五十畝中有蒲萄百𣗳今在¶
京邑非直止禁林也信曰乃園種戸植接䕃連架昭曰¶
其味何如橘柚信曰津液勝竒芬芳減之瑾曰金衣素¶
<pb:KR3l0118_WYG_411-7a>¶
裏見苞作貢向齒自消良應不及(出酉陽/雜俎)¶
　　　　王母蒲萄¶
貝丘之南有蒲萄谷谷中蒲萄可就其所食之或有取¶
歸者即失味世言王母蒲萄也天寳中沙門曇霄因遊¶
諸岳至此谷得蒲萄食之又見枯蔓堪為杖大如指五¶
尺餘持還本寺植之遂活長髙數仞䕃地幅員十丈仰¶
觀若帷葢焉其旁實磊落紫瑩如墜時人號為草龍珠¶
帳焉(出酉陽/雜俎)¶
<pb:KR3l0118_WYG_411-7b>¶
　　　　侯騷子¶
侯騷蔓生如雞卵既甘且冷輕身消酒廣志言因王太¶
僕所獻(出酉陽/雜俎)¶
　　　　蔓胡桃¶
蔓胡桃出南詔大如扁螺兩隔味似胡桃或言蠻中藤¶
子也(出酉陽/雜俎)¶
　　　　仙𣗳實¶
祁連山上有仙𣗳實行旅得之止饑渴一名四味木其¶
<pb:KR3l0118_WYG_411-8a>¶
實如棗以竹刀剖則甘鐵刀剖則苦木刀剖則酸蘆刀¶
剖則辛(出酉陽/雜俎)¶
　　　　橄欖子¶
獨根𣗳東向枝曰木威南向枝曰橄欖(出酉陽/雜俎)¶
　　　　東荒栗¶
東方荒中有木名曰栗有殻徑三尺三寸殻刺長丈餘¶
實徑三尺殻亦黄其味甜食之令人短氣而渴(出酉陽/雜俎)¶
　　　　猴栗¶
<pb:KR3l0118_WYG_411-8b>¶
唐衞公李徳裕一夕甘子園㑹客盤中有猴栗無味陳¶
堅處士云䖍州南有漸栗形如素核(出酉陽/雜俎)¶
　　　　𤓰¶
漢明帝隂貴人夢食𤓰甚美帝使求諸方國時有燉煌¶
獻異𤓰種常山獻巨桃核𤓰名穹窿長三尺而形屈其味¶
臭如粘父老云昔道士從蓬莱山得此𤓰云是空洞靈¶
𤓰四刼一實東王公西王母遺種于地世代遐絶其實¶
頗存又説此𤓰霜下始花隆冬可熟亦云仙人所食常¶
<pb:KR3l0118_WYG_411-9a>¶
使植於霜林園此園皆植寒果積冰之節百果方盛俗¶
為相陵𤓰故霜園之聲訛也后曰王母之桃王公之𤓰¶
可得而食五萬歲矣安可食乎后崩内侍者見鏡奩中¶
有𤓰桃之核視之涕零疑其非𩔖(出王子/年拾遺)¶
　　　　五色𤓰¶
吴桓王時㑹稽生五色𤓰今吴中有五色𤓰歲充貢賦¶
(出述/異記)¶
　　　　𤓰惡香¶
<pb:KR3l0118_WYG_411-9b>¶
𤓰惡香中尤忌麝唐鄭注太和初赴職河中姬妾百餘¶
盡綺香氣數里逆于人鼻是歲自京至河中所過路𤓰¶
盡死一蔕不獲(出酉陽/雜俎)¶
　　　菜¶
　　　　蔓菁¶
諸葛所止令兵士獨種蔓菁者取其纔出甲可生啖一¶
也葉舒可煑食二也久居則隨以滋長三也棄不令惜¶
四也回則易尋而採之五也冬有根可斸食六也比諸¶
<pb:KR3l0118_WYG_411-10a>¶
蔬屬其利不亦博哉劉禹錫曰信矣三蜀之人也今呼¶
蔓菁為諸葛菜江陵亦然(出嘉/話録)¶
　　　　越蒜¶
異苑曰晉安平有越王餘蒜菜長尺許白者似骨黒者¶
如角古云越王曽于舟中作籌筭有餘者棄之水而生¶
焉(闕/)¶
　　　　三蔬¶
晉咸寜四年立芳圃于金墉城東多種異菜名曰雲薇¶
<pb:KR3l0118_WYG_411-10b>¶
𩔖有三種紫色者最繁滋其根爛漫春敷夏密秋榮冬¶
馥其實若珠五色隨時而盛一名雲芝其紫色者為上¶
蔬而味辛其黄色者為中蔬而味甘其青色者為下蔬¶
而味鹹常以此蔬充御其葉可以藉飲食以供宗廟祭¶
祀亦止人饑渴宫人採帶其莖葉香氣歴月不歇(出拾/遺記)¶
　　　　菠薐¶
菜之菠薐者本西國中有僧自彼將其子来如苜蓿蒲¶
萄因張騫而至也菠薐本是頗陵國將来語訛耳多不¶
<pb:KR3l0118_WYG_411-11a>¶
知也(出嘉/話録)¶
　　　　芥𦵔¶
廣州人以巨菜為鹹𦵔埋地中有三十年者貴尚親賔¶
以相餉遺(出嶺南/異物志)¶
　　　　芥末¶
掌中芥末多國出也取子置掌中吹之一吹一長長三¶
尺乃植于地(出酉陽/雜爼)¶
　　　　水韮¶
<pb:KR3l0118_WYG_411-11b>¶
水韮生于水湄狀如韮而葉細長可食(出酉陽/雜俎)¶
　　　　茄子𣗳¶
南中草菜經冬不衰故蔬圃之中栽種茄子宿根有三¶
二年者漸長枝榦乃為大𣗳每夏秋熟則梯𣗳摘之三¶
年後漸𣗳老子稀即伐去别栽嫩者(出嶺表/録異)¶
　　　　崑崙紫𤓰¶
隋煬帝大業末改茄子為崑崙紫𤓰(出述/異記)¶
　　　　茄子故事¶
<pb:KR3l0118_WYG_411-12a>¶
茄子茄子連根名革遐反今呼伽未知所自昔叚成式¶
因就廊下食茄子數蒂偶問工部員外張周封茄子故¶
事張云一名落蘇事具食料本草成式記得隱侯行園¶
詩云寒𤓰方卧壟秋𤓰正滿陂紫茄紛爛漫緑芋鬱參¶
差又一名崑崙𤓰嶺南茄子宿根成𣗳髙五六尺姚向¶
曽為南𨕖使親見之故本草記廣州有慎火𣗳𣗳大三¶
四圍慎火即景天也俗呼為䕶火草茄子熟者食之厚¶
膓胃動氣發疾根能理龜瘃欲其子繁候其花時取葉¶
<pb:KR3l0118_WYG_411-12b>¶
布于過路以灰規之人踐之子必繁也俗謂嫁茄子曽¶
火炙之甚美有新羅種者色稍白形如雞卵西明寺僧¶
造𤣥院中有其種水經云石頭西對蔡浦長百里上有¶
大荻荻浦下有茄浦(出酉陽/雜俎)¶
　　　　儋崖瓠¶
儋崖種瓠成實率皆石餘芥髙者亦五六尺子大如雞¶
卵(出酉陽/雜俎)¶
　太平廣記卷四百十一¶
