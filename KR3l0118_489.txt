# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:31.129855
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百八十九
<pb:KR3l0118_WYG_489-1a>¶
欽定四庫全書¶
　太平廣記卷四百八十九　宋　李昉等　編¶
　　雜傳記六¶
　　　周秦行記　　㝠音録¶
　　　　周秦行記(牛僧孺譔/)¶
余貞元中舉進士落第歸宛葉間至伊闕南道鳴臯山¶
下將宿大安民舎㑹暮失道不至更十餘里行一道甚¶
易夜月始出忽聞有異氣如貴香因趨進行不知厭逺¶
<pb:KR3l0118_WYG_489-1b>¶
見火明意莊家更前驅至一宅門庭若富家有黄衣閽¶
人曰郎君何至余答曰僧孺姓牛應進士落第本往大¶
安民舎誤道來此直乞宿無他中有小髻青衣出責黄¶
衣曰門外謂誰黄衣曰有客有客黄衣入告少時出曰¶
請郎君入余問誰大宅黄衣曰但進無須問入十餘門¶
至大殿蔽以珠簾有朱衣黄衣閽人數百立階左右曰¶
拜簾中語曰妾漢文帝母薄太后此是廟郎君不當來¶
何辱至此余曰臣家宛葉將歸失道恐死豺虎敢託命¶
<pb:KR3l0118_WYG_489-2a>¶
語訖太后命使軸簾避席曰妾故漢室老母君唐朝名¶
士不相君臣幸希簡敬便上殿來見太后著練衣狀貌¶
瑰瑋不甚年高勞余曰行役無苦乎召坐食頃聞殿内¶
有笑聲太后曰今夜風月甚佳偶有二女伴相尋况又¶
遇嘉賓不可不成一㑹呼左右屈二娘子出見秀才良¶
久有女子二人從中至從者數百前立者一人狹腰長¶
面多髪不妝衣青衣僅可二十餘太后曰高祖戚夫人¶
余下拜夫人亦拜更一人柔肌穏身貌舒態逸光彩射¶
<pb:KR3l0118_WYG_489-2b>¶
逺近多服花繡年低太后后曰此元帝王嬙余拜如戚¶
夫人王嬙復拜各就坐坐定太后使紫衣中貴人曰迎¶
楊家潘家來久之空中見五色雲下聞笑語聲寖近太¶
后曰楊潘至矣忽車音馬跡相雜羅綺煥燿旁視不給¶
有二女子從雲中下余起立於側見前一人纎腰修眸¶
儀容甚麗衣黄衣冠玉冠年三十許太后曰此是唐朝¶
太真妃子予即伏謁拜如臣禮太真曰妾得罪先帝(先/帝)¶
(謂肅/宗也)皇朝不置妾在后妃數中設此禮豈不虛乎不敢¶
<pb:KR3l0118_WYG_489-3a>¶
受却荅拜更一人厚肌敏視小質潔白齒極卑被寛博¶
衣太后曰齊潘淑妃余拜之如妃子既而太后命進饌¶
少時饌至芳潔萬端皆不得名余但欲充腹不能足食¶
已更具酒其器用盡如王者太后語太真曰何久不來¶
相看太真謹容對曰三郎(天寶中宫人呼/𤣥宗多曰三郎)數幸華清宫¶
扈從不得至太后又謂潘妃曰子亦不來何也潘妃匿¶
笑不禁不成對太真乃視潘妃而對曰潘妃向玉奴(太/真)¶
(名/也)說懊惱東昏侯疎狂終日出獵故不得時謁耳太后¶
<pb:KR3l0118_WYG_489-3b>¶
問余今天子為誰余對曰今皇帝先帝長子太真笑曰¶
沈婆兒作天子也大奇太后曰何如主余對曰小臣不¶
足以知君徳太后曰然無嫌但言之余曰民間傳聖武¶
太后首肯三四太后命進酒加樂樂妓皆年少女子酒¶
環行數周樂亦隨輟太后請戚夫人鼓琴夫人約指玉¶
環光照於座(西京雜記云高祖與/夫人環照見指骨也)引琴而鼔其聲甚怨¶
太后曰牛秀才邂逅到此諸娘子又偶相訪今無以盡¶
平生歡牛秀才固才士盍各賦詩言志不亦善乎遂各¶
<pb:KR3l0118_WYG_489-4a>¶
授與牋筆逡巡詩成太后詩曰月寢花宫得奉君至今¶
猶媿管夫人漢家舊是笙歌處煙草幾經秋復春王嬙¶
詩曰雪裏穹廬不見春漢衣雖舊淚痕新如今最恨毛¶
延壽愛把丹青錯畫人戚夫人詩曰自别漢宫休楚舞¶
不能妝粉恨君王無金豈得迎商&KR0369;吕氏何曾畏木强¶
太真詩曰金釵墮地别君王紅淚流珠滿御牀雲雨馬¶
嵬分散後驪宫不復舞霓裳潘妃詩曰秋月春風幾度¶
歸江山猶是鄴宫非東昏舊作蓮花地空想曾披金縷¶
<pb:KR3l0118_WYG_489-4b>¶
衣再三邀余作詩余不得辭遂應命作詩曰香風引到¶
大羅天月地雲階拜洞仙共道人間惆悵事不知今夕¶
是何年别有善笛女子短髪麗服貌甚美而且多媚潘¶
妃偕來太后以接座居之時令吹笛往往亦及酒太后¶
顧而問曰識此否石家緑珠也潘妃養作妹故潘妃與¶
俱來太后因曰緑珠豈能無詩乎緑珠乃謝而作詩曰¶
此日人非昔日人笛聲空怨趙王倫紅殘翠碎花樓下¶
金谷千年更不春詩畢酒既至太后曰牛秀才逺來今¶
<pb:KR3l0118_WYG_489-5a>¶
夕誰人為伴戚夫人先起辭曰如意兒長成固不可且¶
不可如此潘妃辭曰東昏以玉兒身死國除玉兒不宜¶
負也緑珠辭曰石衛尉性嚴急今有死不可及亂太后¶
曰太真今朝先帝貴妃不可言其他乃顧謂王嬙曰昭¶
君始嫁呼韓單于復為株絫弟單于婦固自困且苦寒¶
地胡鬼何能為昭君幸無辭昭君不對低眉羞恨俄各¶
歸休余為左右送入昭君院㑹將旦侍人告起昭君垂¶
泣持别忽聞外有太后命余遂出見太后太后曰此非¶
<pb:KR3l0118_WYG_489-5b>¶
郎君久留地宜亟還便别矣幸無忘向來歡更索酒酒¶
再行已戚夫人潘妃緑珠皆泣竟辭去太后使朱衣送¶
往大安抵西道旋失使人所在時始明矣余就大安里¶
問其里人里人云此十餘里有薄后廟余却回望廟宇¶
荒毁不可入非向者所見矣余衣上香經十餘日不歇¶
竟不知其何如¶
　　　　㝠音録¶
廬江尉李侃者隴西人家於洛之河南太和初卒於官¶
<pb:KR3l0118_WYG_489-6a>¶
有外婦崔氏本廣陵倡家生二女既孤且幼孀母撫之¶
以道逺子未成人因寓家廬江侃既死雖侃之宗親居顯¶
要者絶不相聞廬江之人咸哀其孤藐而能自强崔氏¶
性酷嗜音雖貧苦求活常以弦歌自娛有女弟&KR0581;奴風¶
容不下善鼓箏為古今絶妙知名於時年十七未嫁而¶
卒人多傷焉二女幼傳其藝長女適邑人丁𤣥夫性識¶
不甚聰慧幼時每教其藝小有所未至其母輒加鞭箠¶
終莫究其妙每心念其姨曰我姨之甥也今乃死生殊¶
<pb:KR3l0118_WYG_489-6b>¶
途恩愛久絶姨之生乃聰明死何蔑然而不能以力祐¶
助使我心開目明粗及流輩哉每至節朔輒舉觴酹地¶
哀咽流涕如此者八歳母亦哀而憫焉開成五年四月¶
三日因夜寐驚起號泣謂其母曰向者夢姨執手泣曰¶
我自辭人世在隂司簿屬教坊授曲於博士李元慿元¶
慿屢薦我於憲宗皇帝帝召居宫一年以我更直穆宗¶
皇帝宫中以箏導諸妃出入一年上帝誅鄭注天下大¶
酺唐氏諸帝宫中互選妓樂以進神堯太宗二宫我復¶
<pb:KR3l0118_WYG_489-7a>¶
得侍憲宗每一月之中五日一直長秋殿餘日得肆遊¶
觀但不得出宫禁耳汝之情懇我乃知也但無由得來¶
近日襄陽公主以我為女思念頗至得出入主第私許¶
我歸成汝之願汝早圖之隂中法嚴帝或聞之當獲大¶
譴亦生累於主復與其母相持而泣翼日乃灑掃一室¶
列虚筵設酒果髣髴如有所見因執箏就坐閉目彈之¶
隨指有得初授人間之曲十日不得一曲此一日獲十¶
曲曲之名品殆非生人之意聲調哀怨幽幽然鴞啼鬼¶
<pb:KR3l0118_WYG_489-7b>¶
嘯聞之者莫不歔欷曲有迎君樂(正商調三/十八疊)槲林歎(分/絲)¶
(調四十/四疊)秦王賞金歌(小石調二/十八疊)廣陵散(正商調二/十八疊)行路¶
難(正商調二/十八疊)上江虹(正商調二/十八疊)晉城仙(小石調二/十八疊)絲竹¶
賞金歌(小石調二/十八疊)紅窗影(雙柱調/四十疊)十曲畢慘然謂女曰¶
此皆宫闈中新翻曲帝尤所愛重槲林歎紅窗影等每¶
宴飲即飛毬舞盞為佐酒長夜之歡穆宗敕修文舎人¶
元稹撰其詞數十首甚美醼酣令宫人遞歌之帝親執¶
玉如意擊節而和之帝袐其調極切恐為諸國所得故¶
<pb:KR3l0118_WYG_489-8a>¶
不敢泄歳攝提地府當有大變得以流傳人世幽明路¶
異人鬼道殊今者人事相接亦萬代一時非偶然也㑹¶
以吾之十曲獻陽地天子不可使無聞於明代於是縣¶
白州州白府刺史崔璹親召試之則絲桐之音鎗鏦可¶
聴其差琴調不𩔖秦聲乃以衆樂合之則宫商調殊不¶
同矣母令小女再拜求傳十曲亦備得之至暮訣去數¶
日復來曰聞揚州連帥欲取汝恐有謬誤汝可一一彈¶
之又留一曲曰思歸樂無何州府果令送至揚州一無¶
<pb:KR3l0118_WYG_489-8b>¶
差錯廉使故相李徳裕議表其事女尋卒¶
　¶
　¶
　¶
　¶
　¶
　¶
　太平廣記卷四百八十九¶
