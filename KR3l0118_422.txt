# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:28.871019
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百二十二
<pb:KR3l0118_WYG_422-1a>¶
欽定四庫全書¶
　太平廣記卷四百二十二¶
　　龍五¶
　　　許漢陽　　　劉禹錫　　　周邯¶
　　　資州龍　　　韋思㳟　　　盧元裕¶
　　　尺木　　　　史氏子¶
　　　　許漢陽¶
許漢陽者其先汝南郡人也少攻文藻貞元中南逰¶
<pb:KR3l0118_WYG_422-1b>¶
舟行於洪饒間㑹日暮江波激湍舟人惶恐急尋小浦¶
路入沿之行不覺已三四里俄到一湖中雖廣而水纔¶
三二尺又北行一里許見湖岸竹樹森茂乃投以泊舟¶
漸近見亭宇甚盛有二青衣雙鬟方鵶素靣如玉迎舟¶
而笑漢陽訝之而調以游詞又大笑復走入宅漢陽束¶
𢃄上岸投謁未行三數歩青衣延入宅内㕔揖坐云女¶
郎易服次須臾青衣命漢陽入中門見滿庭皆大池池¶
中荷芰芬芳四岸斐如碧玉作兩道虹橋以通南北北¶
<pb:KR3l0118_WYG_422-2a>¶
有大閣上階見白金書曰夜明宫四靣竒花果木森聳¶
連雲青衣引上閣一層又有青衣六七人見者列拜又¶
引第二層方見女郎六七人目未嘗睹皆拜問所來漢¶
陽具述不意至此女郎揖坐訖青衣具飲食所用皆非¶
人間見者食訖命酒其中有竒樹髙數丈枝幹如梧葉¶
似芭蕉有紅花滿樹未吐盎如杯正對飲所一女郎執¶
酒命一青衣捧一鳥如鸚鵡置飲前欄干上呌一聲而¶
樹上花一時開芳香襲人每花中有美人長尺餘婉麗¶
<pb:KR3l0118_WYG_422-2b>¶
之姿掣曳之服各稱其質諸樂管絃盡備其人再拜女¶
郎舉酒衆樂俱作蕭蕭泠泠音如神仙纔一廵已夕月¶
色復明女郎所論皆非人間事漢陽所不測時因漢陽¶
以人事辯之則女郎一無所酧答歡飲至二更筵宴已¶
畢其樹花片片落池中人亦落便失所在一女郎取一¶
卷文書以示漢陽覽之乃江海賦女郎令漢陽讀之遂¶
為讀一遍女郎又請自讀一遍命青衣收之一女郎謂¶
諸女郎兼語漢陽曰有感懐一章欲請誦之女郎及漢¶
<pb:KR3l0118_WYG_422-3a>¶
陽曰善乃吟曰海門連洞庭每去三千里十載一歸來¶
辛苦瀟湘水女郎命青衣取諸卷兼筆硯請漢陽與錄¶
之漢陽展卷皆金花之素上以銀字札之卷大如拱斗¶
已半卷書過矣觀其筆乃白玉為管研乃碧玉以玻璃¶
為匣研中皆研銀水寫畢令以漢陽之名押之展向前¶
見數首皆有人名押署有名仲方者有名巫者有名朝¶
陽者而不見姓女郎遂收索卷漢陽曰有一篇欲奉和¶
擬繼此可乎女郎曰不可此亦每歸呈父母兄弟不欲¶
<pb:KR3l0118_WYG_422-3b>¶
雜爾漢陽曰適以弊名押署復可乎曰事别非君子所¶
諭四更已來命悉收拾揮霍次一青衣曰郎可歸舟矣¶
漢陽乃起諸女郎曰忻此旅泊接奉不得鄭重耳恨恨¶
而别歸舟忽大風雲色陡暗寸歩黯黒至平明觀夜來¶
飲所乃空林樹而已漢陽解纜行至昨晚&KR2560;口江岸人¶
家見十數人似有非常因泊舟而訊人曰江口溺殺四¶
人至二更後却撈出三人已卒其一人雖似死而未甚¶
有巫女以楊栁水灑拂禁呪乆之能言曰昨夜水龍王¶
<pb:KR3l0118_WYG_422-4a>¶
諸女及姨姊妹六七人歸過洞庭宵宴於此取我軰四¶
人作酒掾客少不多飲所以我却得來漢陽異之乃問¶
曰客者謂誰曰一措大耳不記姓名又云青衣言諸小¶
娘子苦愛人間文字不可得嘗欲請一措大文字而無¶
由又問今在何處已發舟也漢陽乃念昨宵之事及感¶
懐之什皆可驗也漢陽黙然而歸舟覺腹中不安乃吐¶
出鮮血數升知悉以人血為酒爾三日方平(出博/異志)¶
　　　　劉禹錫¶
<pb:KR3l0118_WYG_422-4b>¶
唐連州刺史劉禹錫貞元中寓居滎澤首夏獨坐林亭¶
忽然間大雨天地昏黒乆方開霽獨亭中杏樹雲氣不¶
散禹錫就視樹下有一物形如龜鱉腥穢頗甚大五斗¶
釡禹錫因以瓦礫投之其物即緩緩登階止于簷柱禹¶
錫乃退立於牀下支䇿以觀之其物仰視柱杪即以前¶
趾抉去半柱因大震一聲屋瓦飛紛亂下亭内東壁上¶
下罅裂丈許先是亭東紫花苜蓿數畝禹錫時於裂處¶
分明遥見雷既收聲其物亦失而東壁之裂亦已自吻¶
<pb:KR3l0118_WYG_422-5a>¶
合矣禹錫亟視之苜蓿如故壁曽無動處(出集/異記)¶
　　　　周邯¶
貞元中有處士周邯文學豪俊之士也因夷人賣奴年¶
十四五視其貌甚慧黠言善入水如履平地令其沉潛¶
雖經日移時終無所苦云蜀之溪壑潭洞無不届也邯¶
因買之易其名曰水精異其能也邯自蜀乗舟下峽抵¶
江陵經瞿塘艶澦遂令水精沉而視其邃逺水精入移¶
時而出多探金銀器物邯喜甚每&KR0712;船於江潭皆令水¶
<pb:KR3l0118_WYG_422-5b>¶
精沉之復有所得㳂流抵江都經牛渚磯古云最深處¶
是温嶠爇犀照水怪之濵又使没入移時復得寳玉云¶
甚有水怪莫能名狀皆怒目㦸手身僅免禍因茲邯亦¶
至富贍後數年邯有友人王澤牧相州邯適河北而訪¶
之澤甚喜與之遊宴日不能暇因相與至州北隅八角¶
井天然盤石而甃成八角焉濶可三丈餘旦暮烟雲蓊¶
欎漫衍百餘歩晦夜有光如火紅射出千尺鑒物若晝¶
古老相𫝊云有金龍潛其底或亢陽禱之亦甚有應澤¶
<pb:KR3l0118_WYG_422-6a>¶
曰此井應有至寶但無計而究其是非耳邯笑曰甚易¶
遂命水精曰汝可與我投此井到底看有何怪異澤亦¶
當有所賞也水精已乆不入水忻然脱衣沉之良乆而¶
出語邯曰有一黄龍極大鱗如金色抱數顆明珠熟寐¶
水精欲劫之但手無刃憚其龍忽覺是以不敢觸若得¶
一利劍如龍覺當斬之無憚也邯與澤大喜澤曰吾有¶
劍非常之寶也汝可持往而劫之水精飲酒伏劍而入¶
移時四靣觀者如堵忽見水精自井靣躍出數百歩續¶
<pb:KR3l0118_WYG_422-6b>¶
有金手亦長數百尺爪甲鋒頴自空拏攫水精却入井¶
去左右懾慄不敢近覩但邯悲其水精澤恨失其寶劍¶
逡廵有一老人身衣褐裘貌甚古朴而謁澤曰某土地¶
之神使君何容易而輕其百姓此穴金龍是上𤣥使者¶
宰其瑰璧澤潤一方豈有信一微物欲因睡而劫之龍¶
忽震怒作用神化揺天闗擺地軸搥山岳而碎邱陵百¶
里為江湖萬人為魚鱉君之骨肉焉可保昔者鍾離不¶
愛其寳孟嘗自返其珠子不之效乃肆其貪婪之心縱¶
<pb:KR3l0118_WYG_422-7a>¶
使奸猾之徒取寳無憚今已㗖其軀而鍜其珠矣澤赧¶
恨無詞而對又曰君須火急悔過而禱焉勿使甚怒耳¶
老人倐去澤遂具牲牢奠之(出𫝊/竒)¶
　　　　資州龍¶
韋臯鎮蜀末年資州獻一龍身長丈餘鱗甲悉具臯以¶
木匣貯之蟠屈於内時屬元日置於大慈寺殿上百姓¶
皆傳縱觀二三日為香烟薫死國史闕書是何祥也(出/紀)¶
(聞/)¶
<pb:KR3l0118_WYG_422-7b>¶
　　　　韋思恭¶
元和六年京兆韋思恭與董生王生三人結友於嵩山¶
岳寺肄業寺東北百餘歩有取水盆在岩下圍丈餘而¶
深可容十斛旋取旋増終無耗一寺所汲也三人者自¶
春居此至七月中三人乗暇欲取水路臻於石盆見一¶
大蛇長數丈黒若純漆而有白花似錦蜿蜒盆中三子¶
見而駭視之良乆王與董議曰彼可取而食之韋曰不¶
可昔葛陂之竹漁父之梭雷氏之劍尚皆為龍安知此¶
<pb:KR3l0118_WYG_422-8a>¶
名山大鎮豈非龍潛其身耶况此蛇鱗甲尤異於常者¶
是可戒也二子不納所言乃投石而扣蛇且死縈而歸¶
烹之二子皆咄韋生之詐潔俄而報盆所又有蛇者二¶
子之盆所又欲擊韋生諫而不允二子方舉石欲投蛇¶
騰空而去及三子歸院烹蛇未熟忽聞山中有聲殷然¶
地動覘之則此山間風雲暴起飛沙走石不瞬息至寺¶
天地晦暝對面相失寺中人聞風雲暴起中云莫錯擊¶
須臾雨火中半下書生之宇並焚蕩且盡王與董皆不¶
<pb:KR3l0118_WYG_422-8b>¶
知所在韋子於寺廊下無事故神化之理亦甚昭然不¶
能全為善但吐少善言則蛟龍之禍不及矣而况於常¶
行善道哉其二子尸迨兩日於寺門南隅下方索得斯¶
乃韋自説至於好殺者足以為戒矣(出博/異志)¶
　　　　盧元裕¶
故唐太守盧元裕未仕時嘗以中元設幡幢像置盂蘭¶
于其間俄聞盆中有唧唧之音元裕視見一小龍纔寸¶
許因盛諸盂水之内投之于江纔及中流風浪皆作蒸¶
<pb:KR3l0118_WYG_422-9a>¶
雲走雷咫尺昏晦俄有白龍百尺拏攫昇天衆咸觀之¶
良乆乃㓕(出集/異記)¶
　　　　尺木¶
龍頭上有一物如博山形名尺木龍無尺木不能昇天¶
(出酉陽/雜俎)¶
　　　　史氏子¶
有史氏子者唐元和中曽與道流遊華山時暑甚憇一¶
小溪忽有一葉大如掌紅殷可愛隨流而下史獨接得¶
<pb:KR3l0118_WYG_422-9b>¶
寘於懐中坐食頃覺懷中冷重潛起觀之其上鱗栗栗¶
而起史驚愳棄林中遂白衆人此必龍也可速去須臾¶
林中白烟生彌布一谷史下山未半風雨大至(出酉陽/雜俎)¶
　¶
　¶
　¶
　¶
　太平廣記卷四百二十二¶
