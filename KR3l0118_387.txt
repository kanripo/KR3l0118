# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:27.747929
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三百八十七
<pb:KR3l0118_WYG_387-1a>¶
欽定四庫全書¶
　太平廣記卷三百八十七　宋　李昉等　編¶
　　悟前生一¶
　　　羊祜　　　王練　　　向靖女¶
　　　崔彦武　　岐王範　　太華公主¶
　　　馬家兒　　采娘　　　劉三復¶
　　　圓觀¶
　　　　羊祜¶
<pb:KR3l0118_WYG_387-1b>¶
晉羊祜三嵗時乳母抱行乃令於東鄰樹孔中探得金¶
環東鄰之人云吾兒七嵗墮井死曽弄金環失其處所¶
乃驗祜前身東鄰子也(出獨/異記)¶
　　　　王練¶
王練字𤣥明瑯琊人也宋侍中父珉字季琰晉中書令¶
相識有一胡沙門每瞻珉風采甚敬悦之輙語同學云¶
若我後生得為此人作子於近願亦足矣珉聞而戲之¶
曰法師才行正可為弟子耳頃之沙門病亡亡後嵗餘¶
<pb:KR3l0118_WYG_387-2a>¶
而練生焉始能言便解外國語及絶國竒珍銅器珠貝¶
生所不見未聞其名即而名之識其産出又自然親愛¶
諸胡過於漢人咸謂沙門審其先身故珉字之曰阿練¶
遂為大名云(出㝠/祥記)¶
　　　　向靖女¶
向靖字奉仁河内人也在呉興郡有一女數嵗而亡女¶
始病時弄小刀子母奪取不與傷母手喪後一年母又¶
産一女女年四嵗謂母曰前時刀子何在母曰無也女¶
<pb:KR3l0118_WYG_387-2b>¶
曰昔爭刀子故傷母手云何無耶母甚驚怪具以告靖¶
靖曰先刀子猶在否母曰痛念前女故不録之靖曰可¶
更取數箇刀子合置一處令女自識女見大喜即取先¶
者(出㝠/祥記)¶
　　　　崔彦武¶
隋開皇中魏州刺史博陵崔彦武因行部至一邑愕然¶
驚喜謂從者曰吾昔常在此邑中為婦人今知家處因¶
乗馬入修巷屈曲至一家命叩門主人公年老走出拜¶
<pb:KR3l0118_WYG_387-3a>¶
謁彦武入家先升其堂視東壁上去地六七尺有髙隆¶
處客謂主人曰吾昔所讀法華經并金釵五&KR0215;藏此壁¶
中髙處是也其經第七卷尾後紙火燒失文字吾今每¶
誦此經至第七卷尾恒忘失不能記得因令左右鑿壁¶
果得經函開第七卷尾及金釵並如其言主人涕泣曰¶
亡妻存日常誦此經釵亦是其處彦武指庭前槐樹吾¶
欲産時自解髪置此樹空中試令人探樹中果得髪於¶
是主人悲喜彦光留衣物厚給主人而去(出㝠/雜録)¶
<pb:KR3l0118_WYG_387-3b>¶
　　　　岐王範¶
開元初岐王範以無子求葉道士淨能為奏天曹聞天¶
曹報答云範業無子淨能又牒天曹為範求子天曹令¶
二人取敬愛寺僧為岐王子鬼誤至善慧寺大徳房大¶
徳云此故應誤我修兠率天業不當為貴人作子當敬¶
愛寺僧某乙耳鬼遂不見竟以此亡經一年岐王生子¶
年六七嵗恒求敬愛寺禮拜王亦知其事任意游厯至¶
本院若有素及年十餘竟不行善唯好持彈彈寺院諸¶
<pb:KR3l0118_WYG_387-4a>¶
鴿迨盡耳(出廣/異記)¶
　　　　太華公主¶
世傳太華公主者髙宗王皇后後身雖為武妃所生而¶
未嘗歡顔見妃輒嗔年數嵗忽求念珠左右問何得此¶
物恒言有但諸人不知始皇后雖惡終然其所居之殿¶
及平素玩弄俱在後保母抱公主從殿所過因迴指云¶
我珠在殿寳帳東北角使人求之果得焉(出廣/異記)¶
　　　　馬家兒¶
<pb:KR3l0118_WYG_387-4b>¶
相州滏陽縣智力寺僧𤣥髙俗姓趙氏其兄子先身於¶
同村馬家為兒至貞觀末死臨死之際顧謂母曰兒於¶
趙宗家有宿因縁死後當與趙宗家為孫宗即與其同¶
村也其母弗信乃以墨㸃兒右肘趙家妻又夢此兒來¶
云當與孃為息因而有娠夢中所見宛然馬家之子産¶
訖驗其黒子還在舊處及兒年三嵗無人導引乃自向¶
馬家云此是兒舊舍也(出法苑/珠林)¶
　　　　采娘¶
<pb:KR3l0118_WYG_387-5a>¶
鄭氏肅宗時為潤州刺史兄偘嫂張氏女年十六名采¶
娘淑慎有儀七夕夜陳香筵祈於織女是夜夢雲輿羽¶
蓋蔽空駐車命采娘曰吾織女汝求何福曰願工巧耳¶
乃遺一金針長寸餘綴於紙上置裙帶中令三日勿語¶
汝當竒巧不爾化成男子經二日以告其母母異而觀之¶
則空紙以其針迹猶在張數女皆卒采娘忽病而不言¶
張氏有娠歎曰男女五人矣皆㓜復懐何為將服藥以¶
損之藥至將服采娘昏奄之内忽稱殺人母驚而問之¶
<pb:KR3l0118_WYG_387-5b>¶
曰某之身終當為男子母之所懐是也聞藥至情急是¶
以呼耳母異之乃不服藥采娘尋卒既葬母悲念乃收¶
常所戲之物而匿之未逾月遂生一男人有動所匿之¶
物兒啼哭張氏哭女其兒亦哭罷即止及能言常收戲¶
弄之物官至柱史(出史/遺)¶
　　　　劉三復¶
劉三復者以文章見知於李徳裕徳裕在浙西遣詣闕¶
求試及登第厯任臺閣三復能記三生事云曽為馬馬¶
<pb:KR3l0118_WYG_387-6a>¶
常患渇望驛而嘶傷其蹄則連心痛後三復乘馬過磽确¶
之地必為緩轡有石必去之其家不施門限慮傷馬蹄¶
也其子鄴敕賜及第登廊廟上表雪徳裕以朱崖靈柩¶
歸葬洛中報先恩也士大夫美之(出北夢/𤨏言)¶
　　　　圓觀¶
圓觀者大厯末洛陽恵林寺僧能事田園富有粟帛梵¶
學之外音律貫通時人以富僧為名而莫知所自也李¶
諫議源公卿之子當天寳之際以遊宴歌酒為務父憕¶
<pb:KR3l0118_WYG_387-6b>¶
居守陷於賊中乃脱粟布衣止於恵林寺悉將家業為¶
寺公財寺人日給一器食一杯飲而已不置僕使絶其¶
知聞唯與圎觀為忘言交促膝靜話自旦及昏時人以¶
清濁不倫頗拓譏誚如此三十年二公一旦約遊蜀州¶
抵青城峨嵋同訪道求藥圓觀欲遊長安出斜谷李公¶
欲上荆州三峽爭此兩途半年未訣李公曰吾已絶世¶
事豈取途兩京圓觀曰行固不由人請出從三峽而去¶
遂自荆州上峽行次南洎維舟山下見婦女數人鞗達¶
<pb:KR3l0118_WYG_387-7a>¶
錦鐺負人而汲圎觀望而泣下曰某不欲至此恐見其¶
婦人也李公驚問曰自此峽來此徒不少何獨泣此婦¶
人圎觀曰其中孕婦姓王者是某託身之所踰三載尚¶
未娩懐以某未來之故也今既見矣即命有所歸釋氏¶
所謂循環也謂公曰請假以符咒遣某速生少駐行舟¶
葬某山下浴兒三日亦訪臨若相顧一笑即其認公也¶
更後十二年中秋月夜杭州天竺寺外與相見公之期¶
也李公遂悔此行為之一慟遂召婦人告以方書其婦¶
<pb:KR3l0118_WYG_387-7b>¶
人喜躍還家頃之親族畢至以枯魚酒獻於水濵李公¶
往為授朱字圓觀具湯沐新其衣装是夕圎觀亡而孕¶
婦産矣李公三日往觀新兒襁褓就明果致一笑李公¶
泣下具告於王王乃多出家財厚葬圎觀明日李公迴¶
棹言歸恵林詢問觀家方知已有理命後十二年秋八¶
月直詣餘杭赴其所約時天竺寺山雨初晴月色滿川¶
無處尋訪忽聞葛洪川畔有牧豎歌竹枝詞者乗牛叱¶
角䨇髻短衣俄至寺前乃圎觀也李公就謁曰觀公健¶
<pb:KR3l0118_WYG_387-8a>¶
否却問李公曰真信士矣與公殊途慎勿相近俗縁未¶
盡但願勤修勤修不墮即遂相見李公以無由叙話望¶
之&KR1008;然圎觀又唱竹枝歩歩前去山長水逺尚聞歌聲¶
詞切韻髙莫知所謂初到寺前歌曰三生石上舊精魂¶
賞月吟風不要論慚愧情人逺相訪此身雖異性長存¶
又歌曰身前身後事茫茫欲話因縁恐斷腸呉越溪山¶
尋已遍却迴煙棹上瞿塘後三年李公拜諫議大夫二¶
年亡(出甘/澤謠)¶
<pb:KR3l0118_WYG_387-8b>¶
　¶
　¶
　¶
　¶
　¶
　¶
　¶
　太平廣記卷三百八十七¶
