# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:21.460845
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百五十
<pb:KR3l0118_WYG_150-1a>¶
欽定四庫全書¶
　太平廣記卷一百五十¶
　　定數五¶
　　　𤣥宗　　　　喬琳　　　　張去逸¶
　　　李泌　　　　劉邈之　　　張仁褘¶
　　　裴諝　　　　道昭　　　　李揆¶
　　　　𤣥宗¶
唐德宗降誕三日𤣥宗肅宗次之代宗又次之保母襁¶
<pb:KR3l0118_WYG_150-1b>¶
褓德宗來呈德宗色不白晳龍身仆前肅宗代宗皆不¶
悦二帝以手自下遞傳呈上𤣥宗𤣥宗一顧之曰真我¶
兒也謂肅宗曰汝不及他又謂代宗曰汝亦不及他髣¶
髴似我既而在位二十七年六十三崩肅宗登位五年¶
代宗登位十五年是不及也後明皇幸蜀至中路曰&KR0034;¶
郎亦一遍到此來裏及德宗幸梁是驗也乃知聖人應¶
天授命享國年深豈是徒然(出嘉/話錄)¶
　　　　喬琳¶
<pb:KR3l0118_WYG_150-2a>¶
喬琳以天寶元年冬自太原赴舉至大梁舍於逆旅時¶
天寒雪甚琳馬死傭僕皆去聞浚儀尉劉彦莊喜賔客¶
遂往告之彦莊客申屠生者善鑒人自云八十已上頗¶
箕踞傲物來客雖知名之士未嘗與之揖讓及琳至則¶
言欵甚狎彦莊異之琳既出彦莊謂生曰他賔客賢與¶
不肖未嘗見先生之一言向者喬生一布衣耳何詞之¶
宻歟生笑曰此固非常人也且當為君之長吏宜善視¶
之必獲其報向與之言盖為君結歡耳然惜其情反於¶
<pb:KR3l0118_WYG_150-2b>¶
氣心不稱質若處極位不至百日年過七十當主非命¶
子其志之彦莊遂館之數日厚與車馬遂至長安而申¶
屠生亦告去且曰吾辱君之惠今有以報矣請從此辭¶
竟不知所在琳後擢進士第累佐大府大厯中除懷州¶
刺史時彦莊任修武令誤斷獄有死者為其家訟寃詔¶
下御史劾其事及琳至竟獲免建中初徵拜中書侍郎¶
平章事在位八十七日以疾罷後朱泚搆逆琳方削髪¶
為僧泚知之竟逼受逆命及收復亦陳其狀太尉李晟¶
<pb:KR3l0118_WYG_150-3a>¶
欲免其死上不可遂誅之時年七十一(出前/定錄)¶
　　　　張去逸¶
肅宗張皇后祖母竇氏𤣥宗之姨母也𤣥宗先后早薨¶
竇有鞠養之恩景雲中封鄧國夫人帝甚重之其子去¶
惑去盈去奢去逸依倚恩寵頗極豪華一日弟兄同獵¶
渭曲忽有巨虵長二丈騰趠草上迅捷如飛去逸因蹤¶
轡彎弧一發而中則命從騎挂之而行俄頃霧起於渭¶
上咫尺昏晦驟雨驚電無所遁逃偶得野寺去逸即棄¶
<pb:KR3l0118_WYG_150-3b>¶
馬徑依佛廟烈火震霆隨而大集方霆火交下之際則¶
聞空中曰勿驚僕射霆火遽散俄而復臻又聞空中曰¶
勿驚司空霆火登止俄復藂集又聞空中曰勿驚太尉¶
既而陰翳廓然終無所損然死虵從馬則已失矣去逸¶
自負坐須富貴不數年染疾而卒官至太僕卿天寶中¶
其女𨕖東宮充良媛及肅宗收復兩京良媛頗有輔佐¶
之力至德二載冊為淑妃乾元元年詔中書令崔圓持¶
節冊為皇后而去逸以后父前後三贈官皆如空中之¶
<pb:KR3l0118_WYG_150-4a>¶
告耳(出紀/聞)¶
　　　　李泌¶
天寶十四載李泌三月三日自洛乘驢歸别墅從者未¶
至路旁有車門而驢徑入不可制遇其家人各將乘驢¶
馬羣出之次泌因相問遂並入宅邀泌入既坐又見妻¶
子出羅拜泌莫測之疑是妖魅問姓竇潛令僕者問鄰¶
人知實姓竇泌問其由答曰竇廷芬且請宿續言之勢¶
不可免泌遂宿然甚懼廷芬乃言曰中橋有筮者葫蘆¶
<pb:KR3l0118_WYG_150-4b>¶
生神之久矣昨因筮告某曰不出三年當有赤族之禍¶
須覔黄中君方免問如何覔黃中君曰問鬼谷子又問¶
安得鬼谷子言公姓名是也宜三月三日全家出城覔¶
之不見必籍死無疑若見但舉家悉岀哀祈則必免矣¶
適全家方出訪覔而卒遇公乃天濟其舉族命也供待¶
備至明日請去且言歸潁陽莊廷芬堅留之使人往潁¶
陽為致所切取季父報而還如此住十餘日方得歸自¶
此獻遺不絶及祿山亂肅宗收西京將還秦收陜府獲¶
<pb:KR3l0118_WYG_150-5a>¶
刺史竇廷芬肅宗令誅之而籍其家又以𤣥宗外家而¶
事賊固囚誅戮泌因具其事且請使人問之令其手疏¶
騐之肅宗乃遣使使迴具如泌説肅宗大驚遽命赦之¶
因問黄中君鬼谷子何也廷芬亦云不知而葫蘆生已¶
卒肅宗深感其事因曰天下之事皆前定矣(出感/定錄)¶
　　　　劉邈之¶
劉邈之天寶中調授岐州陳倉尉邈之從母弟吳郡陸¶
康自江南同官來有主簿楊豫尉張穎者聞康至皆來¶
<pb:KR3l0118_WYG_150-5b>¶
賀邈之時冬寒因飲酒方酣適有魏山人琮來邈之命¶
下簾帷迎於庭且問其所欲琮曰某將入門請一食而¶
去邈之顧左右命具芻米於館琮曰館則慮不及請於¶
此食而過邈之以方飲有難色琮曰某能知人若果從¶
容亦有所獻邈之聞之而喜遽命褰帷而坐客亦樂聞¶
其説咸與揖讓而坐時康以醉卧於東榻邈之乃具𩜹¶
既食之有所請琮曰自此當再名聞官止二邑宰而不¶
主務二十五年而終言訖將去豫穎固止之皆有所問¶
<pb:KR3l0118_WYG_150-6a>¶
謂豫曰君後八月勿食驢肉食之遇疾當不可救次謂¶
穎曰君後政官宜與同僚善如或不叶必為所害豫穎¶
不悦琮知其意乃曰某先知者非能為君禍福也因指¶
康曰如醉卧者不知為誰明年當成名厯官十餘政壽¶
考祿位諸君子不及也言訖遂去亦不知所往明年逆¶
胡陷兩京𤣥宗幸蜀陳倉當路時豫主郵務常念琮之¶
言記之於手板及驛騎交至或有與豫舊者因召與食¶
誤啗驢腸數臠至暮脹腹而卒穎後為臨濮丞時有寇¶
<pb:KR3l0118_WYG_150-6b>¶
至郡守不能制為賊所陷臨濮令薛景元率吏及武士¶
持兵與賊戰賊退郡平節度使以聞即拜景為長史領¶
郡務而穎果常與不叶及此因事答之遂陰汚而卒邈¶
之後某下登科拜汝州臨汝縣令轉潤州上元縣令在¶
任無政皆假掾以終考明年康明經及第授祕書省正¶
字充隴右巡官府罷調授咸陽尉遷監察御史盩厔令¶
比部員外郎連典大郡厯官二十二考(出前/定錄)¶
　　　　張仁褘¶
<pb:KR3l0118_WYG_150-7a>¶
唐沈君亮見㝠道事上元年中吏部員外張仁褘延坐¶
問曰明公看褘何當遷亮曰臺郎坐不煖席何慮不遷¶
俄而褘如厠亮謂諸人曰張員外總十餘日活何暇憂¶
官職乎後七日而褘卒(出朝野/僉載)¶
　　　　裴諝¶
寶應二年戸部郎中裴諝出為廬州刺史郡有二遷客¶
其一曰武徹自殿中侍御史貶為長史其一曰于仲卿¶
自刑部員外郎貶為别駕諝至郡三日二人來候謁諝¶
<pb:KR3l0118_WYG_150-7b>¶
方與坐俄而吏持一刺云寄客前巢縣主簿房觀請謁¶
諝方與二客話舊不欲見觀語吏云謝房主簿相訪方¶
對二客請俟他日吏以告觀觀曰某以使君有舊宜以¶
今日謁固不受命吏又入白諝諝曰吾中外無有房氏¶
為舊者乃令疏其父祖官諱觀具以對又於懷中探一¶
紙舊書以授吏諝覽之愀然遽命素服引於東廡而弔¶
之甚哀既出未及易服顧左右問曰此有府職月請七¶
八千者乎左右曰有名逐要者是也遽命吏出牒以署¶
<pb:KR3l0118_WYG_150-8a>¶
觀時二客相顧甚異之而莫敢發問諝既就榻歎息因¶
謂二客曰君無為復患遷謫事固已前定某開元七年¶
罷河南府文學時至大梁有陸仕佳為浚儀尉某往候¶
之仕佳座客有陳留尉李揆開封主簿崔器方食有前¶
襄州功曹參軍房安禹繼來時坐客聞其善相人皆請¶
安禹無所讓先謂仕佳曰官當再易後十三年而終次¶
謂器曰君此去二十年當為府寺官長有權位而不見¶
曹局亦有壽考次謂揆曰君今歲名聞至尊十三年間¶
<pb:KR3l0118_WYG_150-8b>¶
位極人臣後十二年廢棄失志不知其所以然也次謂某¶
曰此後厯踐清要然無將相年至八十言訖將去私謂¶
某曰少間有以奉託幸一至逆旅安禹既歸某即繼往¶
至則言欵甚密曰君後二十八年當從正郎為江南郡¶
守某明年當有一子後合為所守郡一官君至三日當¶
令奉謁然此子命薄不可厚祿願假俸十千已下此即¶
安禹子也徹等咸異其事仕佳後再受監察御史卒器¶
後為司農丞肅宗在靈武以䇿稱㫖驟拜大司農及歸¶
<pb:KR3l0118_WYG_150-9a>¶
長安累奉使後十餘年竟不至本曹局揆其年授右拾¶
遺累至宰相後與時不叶放逐南中二十年除國子祭¶
酒充吐蕃會盟使既將行而終皆如其言安禹開元二¶
十一年進士及第官止南陽令(出前/定錄)¶
　　　　李揆¶
李相國揆以進士調集在京師聞宣平坊王生善易筮¶
往問之王生每以五百文決一局而來者雲集自辰及¶
酉不絶而有空反者揆時持一縑晨往生為之開卦曰¶
<pb:KR3l0118_WYG_150-9b>¶
君非文章之𨕖乎當得河南道一尉揆負才華不宜為¶
此色悒忿而去王生曰君無怏怏自此數月當為左拾¶
遺前事固不可涯也揆怒未解生曰若果然幸一枉駕¶
揆以書判不中第補汴州陳留尉始以王生之言有徵¶
後詣之生於几下取一緘書可十數紙以授之曰君除¶
拾遺可發此緘不爾當大咎揆藏之既至陳留時採訪¶
使倪若水以揆才華族望留假府職會郡有事須上請¶
擇與中朝通者無如揆乃請行開元中郡府上書姓李¶
<pb:KR3l0118_WYG_150-10a>¶
者皆先謁宗正時李璆為宗長適遇上尊號揆既謁璆¶
璆素聞其才請為表三通以次上之上召璆曰百官上¶
表無如卿者朕甚嘉之璆頓首謝曰此非臣所為是臣¶
從子陳留尉揆所為乃下詔召揆時揆寓宿於懷遠坊¶
盧氏姑之舍子弟聞召且未敢出及知上意欲以推擇¶
遂出既見乃宣命宰臣試文詞時陳黄門為題目三篇¶
其一曰紫絲盛露囊賦二曰答吐蕃書三曰代南越獻¶
白孔雀表揆自午及酉而成既封請曰前二首無所遺¶
<pb:KR3l0118_WYG_150-10b>¶
恨後一首或有所疑願得詳之乃許拆其緘塗八字旁¶
注兩句既進翌日授左拾遺旬餘乃發王生之緘視之¶
三篇皆在其中而塗注者亦如之遽命駕往宣平坊訪¶
王生則竟不復見矣(出前/定錄)¶
　　　　道昭¶
永泰中有沙門道昭自云蘭州人俗姓康氏少時因得¶
疾不救忽寤云㝠司見善惡報應之事遂出家住太行¶
山四十年戒行精苦往往言人將來之事初若隱晦後¶
<pb:KR3l0118_WYG_150-11a>¶
皆明驗嘗有二客來一曰姚邈舉明經其二曰張氏以¶
資蔭不記名僧謂張曰君授官四政慎不可食祿范陽¶
四月八日得疾當不可救次謂邈曰君不利簪笏如能¶
從戎亦當三十年無乏有疾勿令胡人療之其年張授¶
官於襄鄧間後累𨕖常求南州亦皆得之後又赴𨕖果¶
授虢州盧氏縣令到任兩日而卒卒之日果四月八日¶
也後方悟范陽即盧氏望也邈後舉不第從所知於容¶
州假軍守之名三十年累轉右職後因别娶婦求為儐¶
<pb:KR3l0118_WYG_150-11b>¶
者因得疾服嫗黄氏之藥而終後訪黄氏本末乃洞主¶
所放出婢是胡女也(出前/定錄)¶
　¶
　¶
　¶
　¶
　¶
　太平廣記卷一百五十¶
