# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:22.371362
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百八十九
<pb:KR3l0118_WYG_189-1a>¶
欽定四庫全書¶
　太平廣記卷一百八十九¶
　　將帥一¶
　　　關侯　　　　簡文　　　　李密¶
　　　劉文靜　　　李金才　　　李靖¶
　　　郭齊宗　　　唐休璟　　　李盡忠¶
　　　封常清　　　李光弼¶
　　　　關侯¶
<pb:KR3l0118_WYG_189-1b>¶
蜀將關侯善撫士卒而輕士大夫張飛敬禮士大夫而¶
輕卒伍二將俱不得其中亦不得其死(出獨/異志)¶
　　　　簡文¶
晉簡文道光武云漢世祖雄豪之中最有俊令之體賢¶
達之風髙祖則倜儻疎達魏武則猜忌狹&KR0532;(出簡文/談疏)¶
　　　　李密¶
唐髙祖報李密書曰天生蒸人必有司牧當今為牧非¶
子而誰老夫年餘知命願不及此欣戴大弟攀鱗附翼¶
<pb:KR3l0118_WYG_189-2a>¶
唯冀早膺圖籙以寧兆庶宗盟之長屬籍見容復封於¶
唐斯榮足矣殪商辛於牧野所不忍言執子嬰於咸陽¶
非敢聞命密得書甚悦示其部下曰唐公見推天下不¶
足可定後密兵敗王伯當保河陽密以輕騎歸之謂伯¶
當曰兵敗矣久苦諸君我今自刎請以謝衆伯當抱密¶
號呌密復曰諸公幸不相棄當共歸關中密身雖媿無¶
功諸君必保富貴伯當賛其計從入關者尚二萬人髙¶
祖遣使迎勞相望於道密大喜謂其徒曰吾雖舉事不¶
<pb:KR3l0118_WYG_189-2b>¶
成而恩結百姓山東連城數百知吾至盡當歸唐比於¶
竇融勲亦不細豈不以一台司見處乎及至京禮數益¶
薄執政者又來求財意甚不平尋拜光祿卿封邢國公¶
未幾聞其所部將帥皆不附世充髙祖復使密領本兵¶
往黎陽招其將士故時者以經略王充王伯當為左武¶
衛亦令副密行至桃林髙祖復徵之密懼謀叛伯當止¶
密不從密據桃林縣城驅掠畜産直趨南山乘險而東¶
遣人使告張善相令應接時史萬寳留鎮熊州遣盛彦¶
<pb:KR3l0118_WYG_189-3a>¶
師率歩騎數十追躡至陸渾縣南七十里彦師伏兵山¶
谷密軍半度横出撃之遂斬密年三十七時徐勣在&KR0058;¶
陽為密堅守髙祖遣使將密首以招之勣發喪行服備¶
君臣之禮表請收塟大具威儀三軍皆縞素塟於&KR0058;陽¶
山南五里故人哭之多有嘔血者(出談/賔錄)¶
　　　　劉文靜¶
劉文靜者為晉陽令坐與李密連姻隋煬帝繋於郡獄¶
太宗以文靜可與謀議入禁所視之文靜大喜曰天下¶
<pb:KR3l0118_WYG_189-3b>¶
大亂非湯武髙光之才不能定也太宗曰卿安知無人禁¶
所非兒女之情相憂而已故來與君圖舉大計文靜曰乘¶
虛入關號令天下不盈半歳帝業可成太宗笑曰君言正¶
合人意後使於突厥文靜謂曰願與可汗兵馬同入京師¶
人衆土地入唐公財帛金寳入突厥即遣騎二千隨文靜¶
而至髙祖每引重臣同座共食文靜奏曰宸極位尊帝座¶
嚴重乃使太陽俯同萬物臣下震恐無以措身(出談/賔錄)¶
　　　　李金才¶
<pb:KR3l0118_WYG_189-4a>¶
太宗嘗進白髙祖曰代𫝊李氏姓膺圖籙李金才位望¶
崇貴一朝族滅大人受命討捕其可得乎誠能平賊即¶
又功當不賞以此求免其可得乎高祖曰我一夜思量¶
汝言大有理今日破家滅身亦由汝化家為國亦由汝¶
(出譚/賔錄)¶
　　　　李靖¶
貞觀十四年侯君集薛萬鈞等破高昌降其王麴智盛¶
執之獻捷於觀徳殿以其地為西州置交河桞中等縣¶
<pb:KR3l0118_WYG_189-4b>¶
其界東西八百里南北五百里漢戊巳校尉之地初突¶
厥屯兵浮圖城於高昌為影響至是懼而來降其地為¶
延州突厥頡利可汗使執失思力入朝謝罪請為藩臣¶
太宗遣唐儉等持節出塞安撫之李靖張公謹於定襄¶
謀曰詔使到彼虜必自寛選精騎齎二十日糧乘間掩¶
襲遇其斥候皆以俘隨奄到縱擊遂滅其國獲義城公¶
主虜男女十萬頡利乘千里馬奔於西偏靈州行軍張¶
寳相擒之以獻(出譚/賔錄)¶
<pb:KR3l0118_WYG_189-5a>¶
　　　　郭齊宗¶
高宗問兵書所云天陣地陣人陣各何謂也員半千越¶
次對曰臣覩載籍此事多矣或謂天陣星宿孤虛也地¶
陣山川向背也人陣偏伍彌縫也郭齊宗對曰以臣愚¶
見則不然夫師出以義有若時雨此天陣也兵在足食¶
足兵且耕且戰得地之利此地陣也卒乘輕利將帥和¶
睦此人陣也若用兵使三者去一其何以戰高宗嗟賞¶
之擢拜左衞胄曹郎(出盧氏/雜説)¶
<pb:KR3l0118_WYG_189-5b>¶
　　　　唐休璟¶
西突厥諸蕃不和舉兵相攻安西道絕表奏相繼天后¶
命唐休璟與宰相商度事勢俄頃間草奏使施行後十¶
餘日安西諸州表奏兵馬應接程期一如休璟所畫天¶
后謂休璟曰恨用卿晩因任之為相(出譚/賔録)¶
　　　　李盡忠¶
唐天后中契丹李盡忠萬榮之破營府也以地牢囚漢¶
俘數百人聞麻仁節等諸軍欲至乃令守囚霫等紿之¶
<pb:KR3l0118_WYG_189-6a>¶
曰家口饑寒不能存活求待國家兵到吾等即降其囚¶
日别與一頓粥引出安慰曰吾此無飲食養汝又不忍¶
殺汝總放歸若何衆皆拜伏乞命乃紿放去至幽州具¶
說饑凍逗留兵士聞之爭欲先入至黄麞峪賊又令老¶
者投官軍送遺老牛瘦馬於道側麻仁節等三軍棄歩¶
卒將馬先爭入被賊設伏横截軍將被索䌈之生擒節¶
等死者塡山谷罕有一遺(出朝野/僉載)¶
　　　　封常清¶
<pb:KR3l0118_WYG_189-6b>¶
封常清細瘦目纇脚短而跛髙僊芝為夫䝉靈詧都知¶
兵馬使常清為僊芝傔㑹達覽部落皆叛自黑山北向¶
西趨碎葉使僊芝以騎二千邀截之常清於幕中潜作¶
捷書僊芝所欲言無不周悉僊芝異之軍廻僊芝見判¶
官劉眺獨孤峻等遂問曰前有捷書何人所作副大使¶
何得有此人僊芝曰即傔人封常清也見在門外馬邊¶
眺等揖僊芝命常清進坐與語如舊相識後僊芝為安¶
西節度使奏常清為節度判官僊芝每出征討常令常¶
<pb:KR3l0118_WYG_189-7a>¶
清知留後事常清有才學果決僊芝乳母子鄭徳詮已¶
為郎將威望動三軍徳詮見常清出其門素易之走馬¶
突常清而去常清至使院命左右密引至㕔經數重門¶
皆隨後閉之常清案後起謂之曰常清起自細微預中¶
丞傔中丞再不納郎將豈不知乎今中丞過聽以常清¶
為留後使郎將何得無禮對中使相凌因叱之命勒廻¶
即杖六十面仆地曳出僊芝妻及乳母於門外號哭救¶
之不得後僊芝見常清遂無一言常清亦不之謝後充¶
<pb:KR3l0118_WYG_189-7b>¶
安西節度使天寳十四載朝於華清宫𤣥宗問以兇逆¶
之事計將安出常清乃大言以慰𤣥宗之意曰臣請挑¶
馬箠渡河計日取逆胡首懸於闕下𤣥宗憂而壯其言¶
至東都旬朔召募六萬頻戰不利遂與髙僊芝退守潼¶
關僊芝副榮王琬領五萬人進擊十二月十日至陜州¶
十一日常清敗於東京十三日祿山入東京常清奔至¶
陜州以賊鋒不可當乃燒太原倉引兵退趨潼關繕修¶
守具賊尋至關不能入僊芝之力乃削常清官爵令白¶
<pb:KR3l0118_WYG_189-8a>¶
衣於僊芝軍效力監軍邊令誠每事干之僊芝多不從¶
令誠入奏事具言奔敗之狀𤣥宗怒遣令誠斬之常清¶
臨刑上表既刑陳其屍於籧篨之上令誠謂僊芝曰大¶
夫亦有恩命僊芝遽下至常清所刑處僊芝曰我退罪¶
也死不敢辭然以為我減截兵糧及賜物則誣我也謂¶
令誠曰上是天下是地兵士皆在豈不知乎兵士齊呼¶
曰枉其聲殷地僊芝目常清屍曰封二子從微至著我¶
引㧞子代我為節度今日又與子同死於此豈命也乎¶
<pb:KR3l0118_WYG_189-8b>¶
遂斬之(出譚/賔録)¶
　　　　李光弼¶
李光弼討史思明師於野水渡既夕還軍留其卒一千¶
人謂雍顥曰賊將高暉李日越喻文景皆萬人敵也思¶
明必使一人劫我我且去之子領卒待賊於此至勿與¶
戰降則俱來其日思明召日越曰李君引兵至野水此¶
成擒也汝以鐡騎宵濟為我取之命曰必獲李君不然¶
無歸日越引騎五百晨壓顥軍顥阻濠休卒吟嘯相視¶
<pb:KR3l0118_WYG_189-9a>¶
日越怪之問曰太尉在乎曰夜去矣兵幾何曰千人將¶
謂誰曰雍顥也日越沉吟久謂其下曰我受命必得李¶
君今獲顥不塞此望必見害不如降之遂請降顥與之¶
俱至光弼又嘗伏軍守河陽與史思明相持經年思明¶
有戰馬千匹每日洗馬於河南以示其多光弼乃於諸¶
營檢獲牝馬五百匹待思明馬至水際盡驅出之有駒¶
縶於城中羣牝嘶鳴無復間斷思明戰馬悉浮渡河光¶
弼盡驅入營光弼又嘗在河陽聞史思明已過河遠廻¶
<pb:KR3l0118_WYG_189-9b>¶
趨東京至謂留守韋陟曰賊乘我軍之敗難與爭鋒洛¶
城無糧又不可守公計若何陟曰加兵陜州退守潼關¶
光弼曰此葢兵家常勢非用竒之策也不若移軍河陽¶
北阻澤潞據三城以抗之勝即擒之敗即自守表裡相¶
應使賊不敢西侵此則猿臂之勢也思明至偃師光弼¶
悉令將士赴河陽獨以麾下五百餘騎為殿軍當石橋¶
路秉燭徐行賊不敢逼乙夜達城遲明思明悉衆來攻¶
諸將决死而戰殺賊萬餘衆生擒八十人器械糧儲萬¶
<pb:KR3l0118_WYG_189-10a>¶
計擒其大將徐璜王李秦思明大懼退築城以相拒光¶
弼將戰謂左右曰凡戰危事勝負繫之光弼位為三公¶
不可死於賊手事之不捷誓投於河適城上見河稍逺¶
恐或急事難至遂置劒於鞾中有必死之志及是戰勝¶
於城西西望拜舞三軍感動移鎮臨淮舁疾而行徑赴¶
泗州光弼之未至河南也田神功平劉展後逗留於楊¶
府尚衡殷仲卿相攻於兖鄆來瑱旅拒而還襄陽朝廷¶
患之及光弼至徐州史朝義退走田神功遽歸河南尚¶
<pb:KR3l0118_WYG_189-10b>¶
衡殷仲卿來瑱皆懼其威名相繼赴關吐蕃將犯上都¶
手詔追光弼率衆赴長安光弼與程元振不叶觀天下¶
之變遷延不至初光弼用師嚴整天下服其威名凡所¶
號令諸將不敢仰視及其後田神功等諸軍皆不受其¶
制因此不得志愧耻成疾薨於徐州年五十七其母衰¶
老荘宅使魚朝恩弔問(出譚/賔録)¶
　¶
　太平廣記卷一百八十九¶
