# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:24.730762
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百八十三
<pb:KR3l0118_WYG_283-1a>¶
欽定四庫全書¶
　太平廣記卷二百八十三¶
　　巫¶
　　　師舒禮　　　女巫秦氏　楊林¶
　　　來俊臣　　　唐武后　　阿來¶
　　　雍文智　　　彭君卿　　何婆¶
　　　來婆　　　　勤曾　　　阿馬婆¶
　　　白行簡　　　許至雍　　韋覲¶
<pb:KR3l0118_WYG_283-1b>¶
　　　髙駢¶
　　厭呪¶
　　　厭盗法　　　雍益堅　　　宋居士¶
　　　巫¶
　　　　師舒禮¶
巴丘縣有巫師舒禮晉永昌元年病死土地神将送詣¶
太山俗常謂巫師為道人初過㝠司福舎前土地神問¶
門吏此云何所門吏曰道人舎也土地神曰舒禮即道¶
<pb:KR3l0118_WYG_283-2a>¶
人便以相付禮入門見千百間屋皆懸簾置榻男女異¶
處有念誦者唄唱者自然飲食快樂不可言禮名以送¶
太山而身不至忽見一人八手四眼提金杵逐禮禮怖¶
走出神巳在門外遂執禮送太山太山府君問禮卿在¶
世間何所為禮曰事三萬六千神為人解除祠祀府君¶
曰汝佞神殺生其罪應重付吏牽去禮見一物牛頭人¶
身持鐵义捉禮投鐵牀上身體燋爛求死不得經累宿¶
備極寃楚府君問主者知禮夀未盡命放歸仍誡曰勿¶
<pb:KR3l0118_WYG_283-2b>¶
復殺生淫祀禮既活不復作巫師(出幽/明記)¶
　　　　女巫秦氏¶
義熙五年宋武帝北討鮮卑大勝進圍廣固軍中将佐¶
乃遣使奉牲薦幣謁岱岳廟有女巫秦氏奉髙人同縣¶
索氏之寡妻也能降靈宣敎言無虛唱使使者設禱因¶
訪克捷之期秦氏乃稱神敎曰天授英輔神魔所擬有¶
征無戰蕞爾小虜不足制也到來年二月五日當尅如¶
期而三齊定焉(出述/異記)¶
<pb:KR3l0118_WYG_283-3a>¶
　　　　楊林¶
宋世焦湖廟有一栢枕或云玉枕枕有小坼時單父縣¶
人楊林為賈客至廟祈求廟巫謂曰君欲好婚否林曰¶
幸甚巫即遣林近枕邊因入坼中遂見朱樓瓊室有趙¶
太尉在其中即嫁女與林生六子皆為秘書郎厯數十¶
年並無思歸之志忽如夢覺猶在枕傍林愴然久之(出/幽)¶
(明/録)¶
　　　　來俊臣¶
<pb:KR3l0118_WYG_283-3b>¶
唐載初年中來俊臣羅織告故庶人賢二子夜遣巫祈¶
禱星月呪詛不道栲楚酸痛奴婢妄證二子自誣並鞭¶
殺之朝野傷痛浮休子張鷟曰下里庸人多信厭禱小¶
兒婦女甚重符書藴慝崇姦搆虚成實埳土用血誠伊¶
戾之故為掘地埋桐乃江充之擅造也(出朝野/僉載)¶
　　　　唐武后¶
唐武后将如洛至閿鄉東騎忽不進召巫者問之巫言¶
晉龍驤將軍王濬云臣墓在道南毎為採樵者所苦聞¶
<pb:KR3l0118_WYG_283-4a>¶
大駕至故來求哀后敕去墓百歩禁耕植今荆棘森然¶
(出國朝/雜記)¶
　　　　阿來¶
唐韋庶人之全盛日好厭禱并将昏鏡以照人令其迷¶
亂與崇仁坊邪俗師婆阿來專行厭魅平王誅之後徃¶
徃於殿上掘得巫蠱逆韋之輩為之也(出朝野/僉載)¶
　　　　雍文智¶
唐韋庶人葬其父韋貞號鄷王葬畢葬官人賂見鬼師¶
<pb:KR3l0118_WYG_283-4b>¶
雍文智詐宣鄷王敎曰當作官人甚大艱苦宜與賞著¶
綠者與緋韋庶人悲慟欲依鬼敎與之未處分間有告¶
文智詐受賄賂驗遂斬之(出朝野/僉載)¶
　　　　彭君卿¶
唐中宗之時有見鬼師彭君卿被御史所辱他日對百¶
官總集詐宣孝和敕曰御史不存檢校去却巾帶即去¶
之曰有敕與一頓杖大使曰御史不奉正敕不合決杖¶
君卿曰若不合有敕且放却御史裹頭仍舞蹈拜謝而¶
<pb:KR3l0118_WYG_283-5a>¶
去觀者駭之(出朝野/僉載)¶
　　　　何婆¶
唐浮休子張鷟為徳州平昌令大旱郡符下令以師婆¶
(闕/)僧祈之二十餘日無效浮休子乃推土龍倒其夜雨¶
足江淮南好神鬼多邪俗病即祀之無醫人浮休子曽¶
於江南洪州停數日遂聞土人何婆善琵琶卜與同行¶
人郭司法質焉其何婆士女填門餉遺滿道顔色充悦¶
心氣殊髙郭再拜下錢問其品秩何婆乃調絃柱和聲¶
<pb:KR3l0118_WYG_283-5b>¶
氣曰箇丈夫富貴今年得一品明年得二品後年得三¶
品更後年得四品郭曰何婆錯品少者官髙品多者官¶
小何婆曰今年減一品明年減二品後年減三品更後¶
年減四品忽更得五六年總没品郭大罵而起(出朝野/僉載)¶
　　　　來婆¶
唐崇仁坊阿來婆彈琵琶卜朱紫填門浮休子張鷟曽¶
徃觀之見一将軍紫袍玉帶甚偉下一匹細綾請一局¶
卜來婆鳴絃柱燒香合眼而唱東告東方朔西告西方¶
<pb:KR3l0118_WYG_283-6a>¶
朔南告南方朔北告北方朔上告上方朔下告下方朔¶
将軍頂禮既告請甚多必望細㸔以決疑惑遂即隨意¶
支配(出朝野/僉載)¶
　　　　勤曾¶
唐勤曾任魏州舘陶縣尉敕捕妖書人王直縣界藏失¶
敕史蔣欽緒奏請一百日捉不獲與中下考其時限已¶
過半有巫云少府必無事不用過憂後遇按察使邊冲¶
寂奏奉敕却奪敕史曹勤俸㑹十一月二十二日廵陵¶
<pb:KR3l0118_WYG_283-6b>¶
恩赦遂得無事其時遣人分捕王直不得又有日者云¶
至某月某日必獲王直反縛送來果有人於相州界捉¶
得别一王直以月日反縛送到推問逗遛不是畜妖書¶
者遂却放之(出定/命録)¶
　　　　阿馬婆¶
唐𤣥宗東封次華隂見岳神數里迎謁帝問左右左右¶
莫見遂召諸巫問神安在獨老巫阿馬婆奏云在路左¶
朱鬕紫衣迎候陛下帝顧笑之仍敕阿馬婆敕神先歸¶
<pb:KR3l0118_WYG_283-7a>¶
帝至廟見神櫜鞬俯伏殿庭東南大栢之下又召阿馬¶
婆問之對如帝所見帝加禮敬命阿馬婆致意而旋尋¶
詔先諸嶽封為金天王帝自書製碑文以寵異之其碑¶
髙五十餘尺濶丈餘厚四五尺天下碑莫大也其隂刻¶
扈從太子王公已下官名制作壯麗鐫琢精巧無比倫¶
(出開天/傳信記)¶
　　　　白行簡¶
唐郎中白行簡太和初因大醉夢二人引出春明門至¶
<pb:KR3l0118_WYG_283-7b>¶
一新塜間天将曉而回至城門店有鬻餅䬪飥者行簡¶
餒甚方告二使者次忽見店婦抱嬰兒使者便持一小¶
土塊與行簡令擊小兒行簡如其言擲之小兒便驚啼¶
悶絶店婦曰孩兒中惡令人召得一女巫至焚香彈琵¶
琶召請曰無他故小魍魎為患耳都三人一是生魂求¶
酒食耳不為祟可速作䬪飥取酒逡廵陳設巫者拜謁¶
二人與行簡就坐食飽而起小兒復如故行簡既寤甚¶
惡之後逾旬而卒(出靈/異記)¶
<pb:KR3l0118_WYG_283-8a>¶
　　　　許至雍¶
許至雍妻某氏儀容淡雅早嵗亡沒至雍頗感歎毎風¶
景閑夜笙歌盡席未嘗不歎泣悲嗟至雍八月十五日¶
夜於庭前撫琴玩月已久忽覺簾屏間有人行吁嗟數¶
聲至雍問曰誰人至此必有異也良久聞有人語乃¶
是亡妻云若欲得相見遇趙十四莫惜三貫六百錢至¶
雍驚起問之乃無所見自此常記其言則不知趙十四¶
是何人也後數年至雍閒遊蘇州時方春見少年十餘¶
<pb:KR3l0118_WYG_283-8b>¶
輩皆婦人裝乗畫船将謁吳太伯廟許君因問曰彼何¶
人也而衣裾若是人曰此州有男巫趙十四者言事多¶
中為土人所敬伏皆趙生之下輩也許生問曰趙生之¶
術所長者何也曰能善致人之魂耳許生乃知符其妻¶
之説也明日早詣趙十四具陳懇切之意趙生曰某之¶
所致者生魂耳今召死魂又令生人見之某久不為不¶
知召得否知郎君有重念之意又神理已有所白某安¶
得不為召之乃計其所費之直果三貫六百耳遂擇良¶
<pb:KR3l0118_WYG_283-9a>¶
日於其内洒掃焚香施牀几於西壁下於簷外結壇塲¶
致酒脯呼嘯舞拜彈胡琴至夕令許君處於堂内東隅¶
趙生乃於簷下埀簾卧不語至三更忽聞庭際有人行¶
聲趙生乃問曰莫是許秀才夫人否聞吁嗟數四應云¶
是趙生曰以秀才誠意懇切故敢相迎夫人無怪也請¶
夫人入堂中逡廵似有人揭簾見許生之妻淡服薄粧¶
拜趙生徐入堂内西向而坐許生涕泗嗚咽君行若此¶
無枉横否妻曰此皆命也安有枉横因問兒女家人及¶
<pb:KR3l0118_WYG_283-9b>¶
親舊閭里等事徃復數十句許生又問人間尚佛經呼¶
為功德此誠有否妻曰皆有也又問冥間所重何物妻曰春¶
秋奠享無不得然最重者漿水粥也趙生致之須臾粥¶
至向口如食收之復如故許生又曰要功徳否妻云某¶
平生無惡豈有罪乎足下前與為者亦已盡得良久趙¶
生曰夫人可去矣恐多時即有譴謫妻乃出許生相隨¶
泣涕曰願恵一物可以為記妻泣曰幽㝠唯有淚可以¶
傳於人代君有衣服可投一事於地許生脱一汗衫置¶
<pb:KR3l0118_WYG_283-10a>¶
之於地其妻取之於庭樹前懸一樹枝以汗衫蔽其面¶
大哭良久揮手却許生掛汗衫樹枝間若乗空而去許¶
生取汗衫視之淚痕皆血也許生痛悼數日不食盧求¶
著幽居蘇州識趙生趙生名何蘇州人皆傳其事(出靈/異記)¶
　　　　韋覲¶
唐太僕卿韋覲欲求夏州節度使有巫者知其所希忽¶
詣韋曰某善禱祝星辰凡求官職者必能應之韋不知¶
其誑詐令擇日夜深於中庭備酒果香燈等巫者乗醉¶
<pb:KR3l0118_WYG_283-10b>¶
而至請韋自書官階一道䖍啟於醮席既得手書官銜¶
仰天大呌曰韋覲有異志令我祭天韋合族拜曰乞山¶
人無以此言百口之幸也凡所玩用財物盡與之時崔¶
侃充京尹有府囚叛獄謂巫者是其一輩里胥詰其衣¶
裝忽異巫情窘乃云太僕卿韋覲曾令我祭天我欲陳¶
告而以家財求我非竊盗也既當申奏宣宗皇帝召覲¶
至殿前獲明寃狀復召宰臣論曰韋覲城南上族軒葢¶
承家昨為求官遂招誣謗無令酷吏加之罪愆其師巫¶
<pb:KR3l0118_WYG_283-11a>¶
便付京兆處死韋貶潘州司馬(出雲溪/友議)¶
　　　　髙駢¶
唐髙駢嘗誨諸子曰汝曹善自為謀吾必不學俗物死¶
入四板片中以累於汝矣及遭畢師鐸之難與諸甥姪¶
同坎而瘞焉唯駢以舊氈苞之果符所言後吕用之伏¶
誅有軍人發其中堂得一石函内有桐人一枚長三尺¶
許身披桎口貫長釘背上疏駢鄉貫甲子官品姓名為¶
厭勝之事以是駢毎為用之所制如有助焉(出妖/亂志)¶
<pb:KR3l0118_WYG_283-11b>¶
　　　厭呪¶
　　　　厭盜法¶
厭盜法七日以䑕九枚置籠中埋于地秤九百斤土覆¶
坎深各二尺五寸築之令堅固雜五行書曰亭部地上¶
土塗竈水火盗賊不經塗屋四角䑕不食蠶塗倉廪䑕¶
不食稻以塞埳百䑕種絶(出酉陽/雜爼)¶
　　　　雍益堅¶
唐雍益堅云主夜神呪持之有功徳夜行及寐可以却恐¶
<pb:KR3l0118_WYG_283-12a>¶
怖惡夢呪曰婆珊婆演底(出酉陽/雜爼)¶
　　　　宋居士¶
唐宋居士説擲骰子呪云伊帝彌帝彌揭羅帝念滿十¶
萬遍彩隨呼而成(出酉陽/雜爼)¶
　¶
　¶
　¶
　¶
<pb:KR3l0118_WYG_283-12b>¶
　¶
　¶
　¶
　¶
　¶
　¶
　¶
　太平廣記卷二百八十三¶
