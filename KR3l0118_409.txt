# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:28.476461
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百九
<pb:KR3l0118_WYG_409-1a>¶
欽定四庫全書¶
　太平廣記卷四百九　　　宋　李昉等　編¶
　　草木四¶
　　草花¶
　　　旌節花　　　野悉宻花　　都勝花¶
　　　簇蝶花　　　茙葵　　　　金燈花¶
　　　金錢花　　　毗尸沙花¶
　　木花¶
<pb:KR3l0118_WYG_409-1b>¶
　　　叙牡丹　　　白牡丹　　　紅紫牡丹¶
　　　正倒暈牡丹　合歡牡丹　　染牡丹花¶
　　　斸牡丹　　　月桂花　　　牡桂花¶
　　　桂花　　　　海石榴花　　南海朱槿¶
　　　嶺表朱槿　　紅槿花　　　郍提槿花¶
　　　佛桑花　　　貞桐花　　　梔子花¶
　　　山茶花　　　三色石楠花　比閭花¶
　　　木蓮花　　　郍伽花　　　木蘭花¶
<pb:KR3l0118_WYG_409-2a>¶
　　　異木花　　　碧玫瑰　　　刺桐花¶
　　　懐風花　　　躑躅花　　　凌霄花¶
　　　分枝荷　　　夜舒荷　　　睡蓮花¶
　　　碧蓮花　　　染青蓮花　　三朶瑞蓮¶
　　　藕　　　　　蓮實　　　　芰¶
　　　菱¶
　　　草花¶
　　　　旌節花¶
<pb:KR3l0118_WYG_409-2b>¶
黎州漢源縣有旌節花去地三二尺行行皆如旌節也¶
(出黎州漢/源縣圖經)¶
　　　　野悉宻花¶
野悉宻出佛林國亦出波斯國苗長七八尺葉似梅四¶
時敷榮其花五出白色不結子花開時遍野皆香與嶺¶
南詹糖相類西域人常採其花壓以為油塗甚香滑¶
　　　　都勝花¶
都勝花紫色兩重心數葉卷上如蘆朶蘂黄葉細¶
<pb:KR3l0118_WYG_409-3a>¶
　　　　簇蝶花¶
簇蝶花花朶簇一蘂如蓮房色淺紅出在温州¶
　　　　茙葵¶
茙葵本湖中葵也一名胡葵似葵大者紅可緝為布燒¶
作灰藏大火乆不滅有重臺者¶
　　　　金燈花¶
金燈一名九形花葉不相見俗惡人家種之故一名無¶
義草¶
<pb:KR3l0118_WYG_409-3b>¶
　　　　金錢花¶
金錢花梁時荆州掾屬雙六賭金錢錢盡以金錢花相¶
足魚𢎞謂得花勝得錢¶
　　　　毗尸沙花¶
毗尸沙一名曰中金錢花本出外國梁大同二年来中¶
土(已上七花並/出酉陽雜俎)¶
　　　木花¶
　　　　叙牡丹¶
<pb:KR3l0118_WYG_409-4a>¶
牡丹花世謂近有蓋以隋末文士集中無牡丹謌詩則¶
楊子華有畫牡丹處極分眀子華北齊人則知牡丹花¶
亦已乆矣(出尚書/故實)又謝康樂集亦言竹間水際多牡丹¶
而隋朝種植法七十餘卷中不說牡丹者則隋朝花藥¶
中所無也(出酉陽/雜俎)¶
　　　　白牡丹¶
唐開元末裴士淹為郎官奉使幽冀迴至汾州衆香寺¶
得白牡丹一棵植於長興私第天寳中為都下奇賞當¶
<pb:KR3l0118_WYG_409-4b>¶
時名士有裴給事宅看牡丹詩詩尋訪未獲太常博士¶
張乗嘗見裴祭酒說又房琯有言牡丹之㑹琯不與焉¶
(出酉陽/雜俎)¶
　　　　紅紫牡丹¶
唐至徳中馬僕射總鎮太原紅紫二色牡丹得移於城¶
中元和初猶少今與茙葵多少耳(出酉陽/雜俎)¶
　　　　正倒暈牡丹¶
長安興唐寺有牡丹一棵唐元和中著花一千二百朶¶
<pb:KR3l0118_WYG_409-5a>¶
其色有正暈倒暈淺紅深紫黄白檀等獨無深紅又有¶
花葉中無抹心者重臺者有花面徑七八寸者(出酉陽/雜俎)¶
　　　　合歡牡丹¶
長安興善寺素師院牡丹色絶嘉元和末一枝花合歡¶
(出酉陽/雜俎)¶
　　　　染牡丹花¶
唐朝韓文公愈有疎従子姪自江淮来年甚少韓令學¶
院中伴子弟子弟悉為凌辱韓知遂送街西僧院中令¶
<pb:KR3l0118_WYG_409-5b>¶
讀書經旬寺主綱復訴其狂率韓遽令歸且責曰市肆¶
賤類營衣食尚有一事長處汝所為如此竟作何物姪¶
拜謝徐曰某有一藝恨叔不知因指階前牡丹曰叔要¶
此花青紫黄赤唯命也韓大奇之遂給所須試之乃竪¶
箔曲盡遮牡丹叢不令人窺掘棵四面深及其根寛容¶
人坐唯齎紫鑛輕粉朱紅旦暮治其根凡七日遂掩坑¶
白其叔曰根較遲一月時冬初也牡丹本紫及花發色¶
黄紅厯緣每朶有一聫詩字色紫分眀乃是韓公出闗¶
<pb:KR3l0118_WYG_409-6a>¶
時詩頭一韻曰雲横秦嶺家何在雪擁藍闗馬不前十¶
四字韓大驚異遂乃辭歸江淮竟不願仕(出酉陽/雜俎)¶
　　　　斸牡丹¶
長安貴逰尚牡丹三十餘年矣每春暮車馬若狂以不¶
就翫為恥金吾鋪圍外寺觀種以求利一本有數萬者¶
元和末韓令姪至長安私第有之遽命斸去曰吾豈效¶
兒女子也(出國/史補)¶
　　　　月桂花¶
<pb:KR3l0118_WYG_409-6b>¶
月桂葉如桂花淺黄色四瓣青蘂花盛發如柿蒂出蔣¶
山(出酉陽/雜俎)¶
　　　　牡桂花¶
牡桂葉大如苦竹葉中有一脉如筆跡花蒂葉三瓣瓣¶
端分為兩岐其表色淺黄近岐淺紅色花六瓣色白心¶
凸起如荔枝其枝紫出婺州山中(出酉陽/雜俎)¶
　　　　桂花¶
桂花三月開黄而不白大庾詩皆稱桂花耐日及張曲¶
<pb:KR3l0118_WYG_409-7a>¶
江詩桂華秋皎潔妄矣(出酉陽/雜俎)¶
　　　　海石榴花¶
新羅多海紅并海石榴唐賛皇李徳裕言花中帶海者¶
悉従海東来章川花差類海石榴五朶簇生葉狭長重¶
沓承¶
　　　　南海朱槿¶
南海四時皆有朱槿花常開然一本之内所發不過一¶
二十花所開不能如圖畫者叢發爛漫¶
<pb:KR3l0118_WYG_409-7b>¶
　　　　嶺表朱槿¶
嶺表朱槿花莖葉皆如桑樹葉光而厚南人謂之佛桑¶
樹身髙者(出酉陽/雜俎)止於四五尺而枝葉婆娑自二月開¶
花至於中冬方歇其花深紅色五出如大蜀葵有蕋一¶
條長於花葉上綴金屑日光所爍疑有焰生一叢之上¶
日開數百朶雖繁而有艶且近而無香暮落朝開插枝¶
即活故名之槿俚女亦採而鬻一錢售數十朶若微此¶
花紅梅無以資其色(出嶺表/異録)¶
<pb:KR3l0118_WYG_409-8a>¶
　　　　紅槿花¶
嶺南紅槿自正月迄十二月常開秋冬差少耳(出嶺南/異物志)¶
　　　　郍提槿花¶
郍提槿花紫色兩重葉外重葉卷心心中抽莖髙寸餘¶
葉端分五瓣如帶瓣中紫蕋莖上黄蕋¶
　　　　佛桑花¶
閩中多佛桑樹枝葉如桑唯條上勾花房如桐花含長¶
一寸餘似重臺狀花亦有淺黄者南中桐花有深色者¶
<pb:KR3l0118_WYG_409-8b>¶
　　　　貞桐花¶
貞桐枝端抽赤黄條條復旁對分三層花大如落蘇花¶
黄色一莖上有五六十朶¶
　　　　梔子花¶
諸花少六出者唯梔子花六出陶貞白言梔子剪花六¶
出刻房七道其花香甚相傳即西域薝蔔也¶
　　　　山茶花¶
山茶葉如茶樹髙者丈餘花大盈寸色如緋十二月開¶
<pb:KR3l0118_WYG_409-9a>¶
　　　　三色石柟花¶
衡山石柟花有紫碧白三色花大如牡丹亦有無花者¶
　　　　比閭花¶
白州比閭華其華若羽伐其木為薪終日火不敗¶
　　　　木蓮花¶
木蓮花葉似辛夷花類蓮色出鳴玉溪卬州亦有¶
　　　　郍伽花¶
郍伽花狀如三春無葉花色白心黄六瓣出在舶上¶
<pb:KR3l0118_WYG_409-9b>¶
　　　　木蘭花¶
長安敦化坊百姓家唐大和中有木蘭一樹花色深紅¶
後桂州觀察使李勃看宅人以五千買之宅在水北經¶
年花紫色¶
　　　　異木花¶
唐衞公李徳裕嘗獲異木一株春花紫予思木中一嵗¶
發花唯木蘭¶
　　　　碧玫瑰¶
<pb:KR3l0118_WYG_409-10a>¶
洛中鬻花木者言嵩山深處有碧色玫瑰而今亡矣(自/郍)¶
(提槿花下並/出酉陽雜俎)¶
　　　　刺桐花¶
刺桐花狀比圖畫者不類其木為材三四月時布葉繁¶
宻後有赤花間生葉間三五房不得如畫者紅芳滿樹¶
(謫緣陳去疾家於閩因語方風物去疾閩之泉州刺桐/葉緑而花紅房照物家未殷然與番禺者不同乃知此)¶
(地所畫者實閩中之本非南/海之所産也出投荒雜録)¶
　　　　懐風花¶
<pb:KR3l0118_WYG_409-10b>¶
樂逰苑自生玫瑰樹下多苜蓿一名懐風時人或謂之¶
光風風在其間常肅然日照其花有光采故名曰苜蓿¶
懐風茂陵人謂之連枝草(出西京/雜記)¶
　　　　躑躅花¶
南中花多紅赤亦彼之方色也唯躑躅為勝嶺北時有¶
不如南之繁多也山谷間悉生二月發時照耀如火月¶
餘不歇(出嶺西/異物志)¶
　　　　凌霄花¶
<pb:KR3l0118_WYG_409-11a>¶
凌霄花中露水損人目(出酉陽/雜俎)¶
　　　　分枝荷¶
漢明帝時池中有分枝荷一莖四葉狀如駢蓋實如𤣥¶
珠可以飾珮(出酉陽/雜俎)¶
　　　　夜舒荷¶
靈帝時有夜舒荷一莖四蓮其葉夜舒晝卷(出酉陽/雜俎)¶
　　　　睡蓮花¶
睡蓮南海有睡蓮夜則花低入水¶
<pb:KR3l0118_WYG_409-11b>¶
　　　　碧蓮花¶
唐室中太傅相國盧公應舉時寄居夀州安豐縣別墅¶
嘗逰芍陂見里人負薪者持碧蓮花一朶公驚問之答¶
曰陂中得之盧公後従事浙西因使淮服話於太尉衛¶
公李徳裕徳裕令搜訪芍陂則無有矣又遍尋於江渚¶
間亦終不能得乃知向者一朶蓋神異耳(出尚書/故實)¶
　　　　染青蓮花¶
唐韓文公愈之姪有種花之異聞其說於杜給事孺休¶
<pb:KR3l0118_WYG_409-12a>¶
與湖州有染户家池生青蓮花刺史命收蓮子歸京種¶
於池沼或變為紅蓮因異之乃致書問染工染工曰我¶
家有公世治靛甕嘗以蓮子浸於甕底俟經嵗年然後¶
種之若以所種青蓮花子為種即其紅矣蓋還本質又¶
何足怪乃以所浸蓮子寄之道士申匡圖又見人以雞¶
矢和土培芍藥花叢其淡紅者悉成深紅染之所益信¶
矣偽蜀王先主將晏駕其年蛾眉山娑羅花悉開白花¶
又荆文獻王未薨前數年溝港城隍悉開白蓮一則染¶
<pb:KR3l0118_WYG_409-12b>¶
以氣類一則表於凶兆又何疑哉¶
　　　　三朶瑞蓮¶
偽蜀主當僭位諸勲貴功臣競起甲第獨偽中令趙廷¶
𨼆起南宅北宅千梁萬拱其諸奢麗莫之與儔後枕江¶
瀆池中有二島嶼遂甃石循池四岸皆種垂楊或間雜¶
木芙蓉池中種藕每至秋夏花開魚躍柳隂之下有士¶
子執卷者垂綸者執如意者執塵尾者譚詩論道者一¶
旦岸之隈有蓮一莖上分兩岐開二朶其時謂之太平¶
<pb:KR3l0118_WYG_409-13a>¶
無事之秋士女拖香肆豔看者甚衆趙廷𨼆畫圖以進¶
蜀主歎賞其時歌者詠者不少無何禁苑中有蓮一莖¶
岐分三朶蜀主開筵醼召羣臣賞之是時詞臣已下皆¶
貢詩當時有好事者圖以繪事至今傳之¶
　　　　藕¶
蘇州進藕其最上者名傷荷藕或云荷名或云葉甘為¶
蟲所傷或云故傷其葉以長其根近多種臺荷實中又¶
生花亦甚異也(出國/史補)¶
<pb:KR3l0118_WYG_409-13b>¶
　　　　蓮實¶
石蓮入水沈唯煎鹹滷能浮之鴈食之糞落山中百年¶
不壊相傳橡子落水為蓮(出酉陽/雜俎)¶
　　　　芰¶
芰一名水菜一名蘚苔漢武昆眀池中有浮根菱根出¶
水上葉淪波下亦曰清水芰𤣥都有芰碧色狀如雞飛¶
名翻雞芰仙人鳬伯子常採之(出酉陽/雜俎)¶
　　　　菱¶
<pb:KR3l0118_WYG_409-14a>¶
芰今人但言芰菱諸解草木書亦不分別唯五安貨五¶
陵記言四角曰芰兩角曰菱今蘇州折腰菱多兩角荆¶
州有僧遺段成式一斗郢城菱三角而無芒可以挼莎¶
(出酉陽/雜俎)¶
　¶
　¶
　¶
　¶
<pb:KR3l0118_WYG_409-14b>¶
　¶
　¶
　¶
　¶
　¶
　¶
　¶
　太平廣記卷四百九¶
