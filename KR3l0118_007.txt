# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:18.717932
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷七
<pb:KR3l0118_WYG_007-1a>¶
欽定四庫全書¶
　太平廣記卷七¶
　　神仙七¶
　　　白石先生　　皇初平　　　王逺¶
　　　伯山甫　　　馬鳴生　　　李八百¶
　　　李阿¶
　　　　白石先生¶
白石先生者中黄文人弟子也至彭祖時已二千嵗餘¶
<pb:KR3l0118_WYG_007-1b>¶
矣不肯修昇天之道但取不死而已不失人間之樂其¶
所據行者正以交接之道為主而金液之藥為上也初¶
以居貧不能得藥乃飬羊牧猪十數年間約衣節用置¶
貨萬金乃大買藥服之常煮白石為糧因就白石山居¶
時人故號曰白石先生亦食脯飲酒亦食榖食日行三¶
四百里視之色如四十許人性好朝拜事神好讀幽經¶
及太素傳彭祖問之曰何不服昇天之藥答曰天上復¶
能樂比人間乎但莫使老死耳天上多至尊相奉事更¶
<pb:KR3l0118_WYG_007-2a>¶
苦於人間故時人呼白石先生為𨼆遁仙人以其不汲¶
汲於昇天為仙官亦猶不求聞逹者也(出神/仙傳)¶
　　　　皇初平¶
皇初平者丹溪人也年十五家使牧羊有道士見其良¶
謹便將至金華山石室中四十餘年不復念家其兄初¶
起行山尋索初平歴年不得後見市中有一道士初起¶
召問之曰吾有弟名初平因令牧羊失之四十餘年莫¶
知死生所在願道君為占之道士曰金華山中有一牧¶
<pb:KR3l0118_WYG_007-2b>¶
羊児姓皇字初平是卿弟非疑初起聞之即随道士去¶
求弟遂得相見悲喜語畢問初平羊何在曰近在山東¶
耳初起往視之不見但見白石而還謂初平曰山東無¶
羊也初平曰羊在耳兄但自不見之初平與初起俱往¶
看之初平乃叱曰羊起於是白石皆變為羊數萬頭初¶
起曰弟獨得仙道如此吾可學乎初平曰唯好道便可¶
得之耳初起便棄妻子留住就初平學共服松脂茯苓¶
至萬日能坐在立亡行於日中無影而有童子之色¶
<pb:KR3l0118_WYG_007-3a>¶
後乃俱還鄉里親族死終畧盡乃復還去初平改字為¶
赤松子初起改字為魯班其後服此藥得仙者數十人¶
(出神/仙傳)¶
　　　　王遠¶
王遠字方平東海人也舉孝亷除郎中稍加中散大夫¶
學通五經尤明天文圖䜟河洛之要逆知天下盛衰之¶
期九州吉凶如觀之掌握後棄官入山修道道成漢孝¶
桓帝聞之連徴不出使郡國逼載以詣京師逺低頭閉¶
<pb:KR3l0118_WYG_007-3b>¶
口不答詔乃題宫門扇板四百餘字皆説方來之事帝¶
惡之使削去外字適去内字復見墨皆徹板裏削之愈¶
分明逺無子孫鄉里人累世相傳供飬之同郡太尉陳¶
躭為逺營道室旦夕朝拜之但乞福未言學道也逺在¶
陳家四十餘年陳家曽無疾病死喪奴婢皆然六畜繁¶
息田桑倍獲逺忽語陳躭曰吾期運當去不得乆停明¶
日日中當發至時逺死躭知其仙去不敢下着地但悲¶
啼嘆息曰先生捨我我將何怙具棺器燒香就牀衣裝¶
<pb:KR3l0118_WYG_007-4a>¶
之至三日夜忽失其屍衣冠不觧如虵蜕耳逺卒後百¶
餘日躭亦卒或謂耽得逺之道化去或謂知躭將終故¶
委之而去也初逺欲東入括蒼山過吳住胥門蔡經家¶
蔡經者小民耳而骨相當仙逺知之故住其家遂語經¶
曰汝生命應得度世欲取汝以𥙷官僚耳然少不知道¶
今氣少肉多不得上去當為屍觧如從狗竇中過耳於¶
是告以要言乃委經而去經後忽身體發熱如火欲得¶
冷水灌之舉家汲水灌之如沃焦石如此三日銷耗骨¶
<pb:KR3l0118_WYG_007-4b>¶
立乃入室以被自覆忽然失之視其被内唯有皮頭足¶
具如蟬蜕也去十餘年忽還家容色少壯鬂髮鬒黒語¶
家人曰七月七日王君當來其日可多作飲食以供從¶
官至其日經家乃借瓮器作飲食百餘斛羅列布置庭¶
下是日王君果來未至先聞金鼓簫管人馬之聲比近¶
皆驚莫知所在及至經舎舉家皆見逺冠逺遊冠朱衣¶
虎頭鞶囊五色綬帶劒黄色少髭長短中人形也乗羽¶
車駕五龍龍各異色前後麾節幡旗導從威儀奕奕如¶
<pb:KR3l0118_WYG_007-5a>¶
大將軍也有十二隊五伯士皆以蠟封其口鼓吹皆乗龍從¶
天而下懸集於庭從官皆長丈餘不從道衢既至從官¶
皆𨼆不知所在唯獨見逺坐耳須臾引見經父母兄弟¶
因遣人召麻姑亦莫知麻姑是何神也言曰王方平敬¶
報乆不到民間今來在此想姑能暫來語否須臾信還¶
不見其使但聞信語曰麻姑載拜不相見忽已五百餘¶
年尊卑有序拜敬無階煩信承來在彼食頃即到先受¶
命當按行蓬萊今便暫往如是當還還便親覲願未即¶
<pb:KR3l0118_WYG_007-5b>¶
去如此兩時聞麻姑來來時亦先聞人馬聲既至從官¶
半於逺也麻姑至蔡經亦舉家見之是好女子年可十¶
八九許於頂上作髻餘髮散垂至腰衣有文采又非錦¶
綺光彩耀目不可名狀皆世之所無也八拜逺逺為之¶
起立坐定各進行厨皆金盤玉盃無限也餚膳多是諸¶
花而香氣達于内外擘脯而食之云麟脯麻姑自説云¶
接侍以來已見東海三為桑田向到蓬萊又水淺於往¶
日㑹時畧半耳豈將復為陵陸乎逺嘆曰聖人皆言海¶
<pb:KR3l0118_WYG_007-6a>¶
中行復揚塵也麻姑欲見蔡經母及婦等時經弟婦新¶
産數日姑見知之曰噫且立勿前即求少許米來得米¶
擲之墮地謂以米祛其穢也視其米皆成丹砂逺笑曰¶
姑故年少也吾老矣不喜復作如此狡獪變化也逺謂¶
經家人曰吾欲賜汝輩美酒此酒方出天厨其味醇醲¶
非俗人所宜飲飲之或能爛腸今當以水和之汝輩勿¶
怪也乃以斗水合升酒攪之以賜經家人人飲一升許¶
皆醉良乆酒盡逺語左右曰不足復還取也以千錢與¶
<pb:KR3l0118_WYG_007-6b>¶
餘杭姥乞酒湏臾信還得一油囊酒五斗許使傳餘¶
杭姥答言恐地上酒不中尊飲耳麻姑手爪似鳥經見之¶
心中念曰背大癢時得此爪以爬背當佳也逺已知¶
經心中所言即使人牽經鞭之謂曰麻姑神人也汝何¶
忽謂其爪可爬背耶但見鞭着經背亦莫見有人持鞭¶
者逺告經曰吾鞭不可妄得也經比舍有姓陳者失其¶
名嘗罷縣尉聞經家有神人乃詣門叩頭求乞拜見於¶
是逺使引前與語此人便欲從驅使比於蔡經逺曰君¶
<pb:KR3l0118_WYG_007-7a>¶
且向日而立逺從後觀之曰噫君心邪不正終未可教¶
以仙道當授君地上主者之職司臨去以一符并一傳¶
著以小箱中與陳尉告言此不能令君度世止能存君¶
本夀自出百嵗向上可以禳災治病者命未終及無罪¶
者君以符到其家便愈矣若邪鬼血食作祟禍者便帶¶
此符以傳勑吏遣其鬼君心中亦當知其輕重臨時以¶
意治之陳以此符治病有效事之者數百家夀一百一¶
十嵗而死死後子弟行其符不復騐矣逺去後經家所¶
<pb:KR3l0118_WYG_007-7b>¶
作飲食數百斛皆盡亦不見有人飲食也經父母私問¶
經曰王君是何神人復居何處經曰常在崑崙山往來¶
羅浮括蒼等山山上皆有宫室主天曺事一日之中與¶
天上相反覆者数十過地上五嶽生死之事皆先來吿¶
王君王君出城盡將百官從行唯乗一黄麟將十數侍¶
人每行常見山林在下去地常數百丈所到則山海之¶
神皆來奉迎拜謁其後數十年經復暫歸家逺有書與¶
陳尉其書廓落大而不工先是人無知方平名逺者因¶
<pb:KR3l0118_WYG_007-8a>¶
此乃知之陳尉家于今世世存録王君手書并符傳於¶
小箱中(出神/仙傳)¶
　　　　伯山甫¶
伯山甫者雍州人也入華山中精思服食時時歸鄉里¶
省親如此二百年不老到人家即數人先世以来善惡¶
功過有如臨見又知方來吉凶言無不效其外甥女年¶
老多病乃以藥與之女時年已八十轉還少色如桃花¶
漢武遣使者行河東忽見城西有一女子笞一老翁俛¶
<pb:KR3l0118_WYG_007-8b>¶
首跪受杖使者怪問之女曰此翁乃妾子也昔吾舅氏¶
伯山甫以神藥教妾妾教子服之不肯今遂衰老行不¶
及妾故杖之使者問女及子年㡬答曰妾已二百三十¶
嵗児八十矣後入華山去(出神/仙傳)¶
　　　　馬鳴生¶
馬鳴生者臨淄人也本姓和字君賢少為縣吏捕賊為¶
賊所傷當時暫死忽遇神人以藥救之便活鳴生無以¶
報之遂棄職随神初但欲治金瘡方耳後知有長生之¶
<pb:KR3l0118_WYG_007-9a>¶
道乃乆随之為負笈西之女几山北到𤣥丘南至廬江¶
周遊天下勤苦歴年及受太陽神丹經三卷歸入山合¶
藥服之不樂昇天但服半劑為地仙恒居人間不過三¶
年輒易其處時人不知是仙人也架屋舎畜僕從車馬¶
並與俗人皆同如此展轉經歴九州五百餘年人多識¶
之悉怪其不老後乃白日昇天而去(出神/仙傳)¶
　　　　李八百¶
李八百蜀人也莫知其名歴世見之時人計其年八百¶
<pb:KR3l0118_WYG_007-9b>¶
嵗因以為號或𨼆山林或居市㕓知漢中唐公房有志¶
不遇明師欲教授之乃先往試之為作客傭賃者公昉¶
不知也八百驅使用意異於他客公昉愛異之八百乃¶
偽病困當欲死公昉即為迎醫合藥費數十萬錢不以¶
為損憂念之意形於顔色八百又轉作惡瘡周徧身體¶
膿血臭惡不可忍近公昉為之流涕曰卿為吾家使者¶
勤苦歴年常得篤疾吾取醫欲令卿愈無所恡惜而猶¶
不愈當如卿何八百曰吾瘡不愈須人舐之當可公昉¶
<pb:KR3l0118_WYG_007-10a>¶
乃使三婢三婢為舐之八百又曰婢舐不愈若得君為¶
舐之即當愈耳公昉即舐復言無益欲公昉婦舐之最¶
佳又復令婦舐之八百又告曰吾瘡乃欲差當得三十¶
斛美酒浴身當愈公昉即為具酒置大器中八百即起¶
入酒中浴瘡即愈體如凝脂亦無餘㾗乃吿公昉曰吾¶
是仙人也子有志故此相試子真可教也今當授子度¶
世之訣乃使公昉夫妻并舐瘡三婢以其浴酒自浴即¶
皆更少顔色美悦以丹經一卷授公昉公昉入雲臺山¶
<pb:KR3l0118_WYG_007-10b>¶
中作藥藥成服之仙去(出神/仙傳)¶
　　　　李阿¶
李阿者蜀人傳世見之不老常乞於成都市所得復散¶
賜於貧窮者夜去朝還市人莫知所止或往問事阿無¶
所言但占阿顔色若顔色欣然則事皆吉若容貌慘戚¶
則事皆凶若阿含笑者則有大慶㣲嘆者則有深憂如¶
此候之未曾不審也有古强者疑阿異人常親事之試¶
隨阿還所宿乃在青城山中强後復欲隨阿去然身未¶
<pb:KR3l0118_WYG_007-11a>¶
知道恐有虎狼私持其父大刀阿見而怒强曰汝隨我¶
行那畏虎也取强刀以擊石刀折壊强憂刀敗至旦隨¶
出阿問强曰汝愁刀敗也强言實恐父怪怒阿則取刀¶
左手擊地刀復如故强隨阿還成都未至道逢人奔車¶
阿以脚置其車下轢脚皆折阿即死强怖守視之須臾¶
阿起以手撫脚而復如常強年十八見阿年五十許强¶
年八十餘而阿猶然不異後語人被崑崙山召當去遂¶
不復還(出神/仙傳)¶
<pb:KR3l0118_WYG_007-11b>¶
　¶
　¶
　¶
　¶
　¶
　¶
　¶
　太平廣記卷七¶
