# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:22.983431
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百十三
<pb:KR3l0118_WYG_213-1a>¶
欽定四庫全書¶
　太平廣記卷二百十三¶
　　畫四¶
　　　保夀寺　　　先天菩薩　　王宰¶
　　　楊炎　　　　顧況　　　　周昉¶
　　　范長夀　　　程修巳　　　邊鸞¶
　　　張萱　　　　王墨　　　　李仲和¶
　　　劉商　　　　厲歸真　　　聖畫¶
<pb:KR3l0118_WYG_213-1b>¶
　　　廉廣　　　范山人　　　韋叔文¶
　　　　保夀寺¶
保夀寺本髙力士宅天寶九載捨為寺初鑄鐘成力士¶
設齋慶之舉朝畢至一擊百千有規其意連擊二十杵¶
經藏閣規構危巧二㙮火珠授十餘斛河陽從事李涿¶
性好竒古與僧善嘗俱至此寺觀庫中舊物忽於破瓮¶
中得物如被幅裂汙坌觸而塵起涿徐視之乃畫也因¶
以州縣圖三及縑三十換之令家人裝治大十餘幅訪¶
<pb:KR3l0118_WYG_213-2a>¶
於常侍栁公權方知張萱所畫石橋圖也𤣥宗賜力士¶
因留寺中後為鬻畫人宗牧言於左軍尋有小使領¶
軍卒數十人至宅宣敇取之即日進入帝好古見之大¶
悦命張于雲韶院(出酉陽/雜爼)¶
　　　　先天菩薩¶
有先天菩薩㡧本起成都妙積寺開元初有尼魏八師¶
者常念大悲呪雙流縣百姓劉乙名意兒年十一自欲¶
事魏尼尼遣之不去嘗於奥室禪堂白魏云先天菩薩¶
<pb:KR3l0118_WYG_213-2b>¶
見身此地遂篩灰於庭一日有巨跡數尺輪理成就因¶
謁畫工隨意設色悉不如意有僧楊法成自言能畫意¶
兒常合掌仰祝然後指授之以近十稔工方後素先天¶
菩薩凡二百四十二首首如㙮勢分臂如蔓畫様十五¶
卷栁七師者崔寧之甥分三卷徃上都流行時魏奉古¶
為長史進之後因四月八日賜髙力士今成都者是其¶
次本(出酉陽/雜爼)¶
　　　　王宰¶
<pb:KR3l0118_WYG_213-3a>¶
唐王宰者家於西蜀貞元中韋臯以客禮待之畫山水¶
樹石出於象外故杜甫贈歌云十日畫一松五日畫一¶
石能事不受相促迫王宰始肯留真跡又嘗於席䕫㕔¶
見圖一障陵江雙松一栢古藤縈繞上盤半空下著水¶
面千枝萬葉交查屈曲分布不雜或枯或茂或垂或直¶
葉叠千重枝分四面精人所難凡目莫辨又於興善寺¶
見畫四時屏風若移造化風候雲物八節四時於一座¶
之内妙之至也山水松石並上上品(出畫/斷)¶
<pb:KR3l0118_WYG_213-3b>¶
　　　　楊炎¶
楊炎唐貞元中宰相氣標王韓文敵揚馬畫松石山水¶
出於人之表初稱處士謁盧黄門舘之甚厚知有丹青¶
之能意欲求之未敢發言楊懇辭去復苦留之知其家¶
累洛中衣食乏少心所不安乃潛令人將數百千至洛¶
供給取其家書迴以示楊公公感之未知所報盧因從¶
容乃言欲得一蹤以子孫寶之意尚難之遂月餘圖一障¶
松石雲物移動造化世莫覩之其跡妙上上品(出唐/畫斷)¶
<pb:KR3l0118_WYG_213-4a>¶
　　　　顧況¶
唐顧況字逋翁文詞之暇兼工小筆嘗求知新亭監人¶
或詰之謂曰余要冩貎海中山耳仍辟畫者王黙為副¶
(出尚書/故實)¶
　　　　周昉¶
唐周昉字景𤣥京兆人也節制之後好屬學畫窮丹青¶
之妙遊卿相間貴公子也長兄晧善騎射隨哥舒往征¶
吐蕃收石堡城以功授執金吾時徳宗修章敬寺召晧¶
<pb:KR3l0118_WYG_213-4b>¶
謂曰卿弟昉善畫朕欲請畫章敬寺神卿特言之經數¶
日帝又請之昉乃下手初如障蔽都人觀覽寺抵國門¶
賢愚必至或有言其妙者指其瑕者隨日改之經月餘¶
是非語絶無不歎其妙遂下筆成之為當代第一又郭¶
令公女壻趙縱侍郎嘗令韓幹冩真衆皆稱美後又請¶
昉冩真二人皆有能名令公嘗列二畫於座未能定其¶
優劣因趙夫人歸省令公問云此何人對曰趙郎何者¶
最似云兩畫總似後畫者佳又問何以言之前畫空得¶
<pb:KR3l0118_WYG_213-5a>¶
趙郎狀貎後畫兼移其神思情性笑言之姿令公問後¶
畫者何人乃云周昉是日定二畫之優劣令送錦綵數¶
百疋今上都有觀自在菩薩時人云水月大雲西佛殿¶
前行道僧廣福寺佛殿前面兩神皆殊妙也後任宣州别¶
駕於禪定寺畫北方天王常於夢中見其形像畫子女¶
為古今之冠有渾侍中宴㑹圖劉宣武按舞圖獨孤妃¶
按曲粉本又仲尼問禮圖降真圖五星圖撲蝶圖兼冩¶
諸真人文宣王十弟子卷軸至多貞元末新羅國有人¶
<pb:KR3l0118_WYG_213-5b>¶
於江淮盡以善價收市數十卷將去其畫佛像真仙人¶
物子女皆神也唯鞍馬鳥獸竹石草木不窮其狀也(出/畫)¶
(斷/)¶
　　　　范長夀¶
唐范長夀善風俗田家景候人物之狀人間多有月令¶
屏風是其製也凡山川水石牛馬畜𩔖屈曲逺近牧放¶
閑野皆得其妙各盡其趣梁張僧繇之次也僧彦悰續¶
畫品云博贍繁多未見其能也其畫並妙品上又時號¶
<pb:KR3l0118_WYG_213-6a>¶
何長夀齊名次之(出畫/斷)¶
　　　　程修已¶
唐程修已其先冀州人性好學時周昉任趙州長史遂¶
師事焉二十年凡畫之六十病一一口授以傳其妙寳¶
歴中修已應明經舉以眆所授付之大和中文宗好古¶
重道以晋明帝衛協畫毛詩圖草木鳥獸賢士忠臣之¶
象不得其真遂召修已圖之皆據經定名任土採拾由¶
是冠冕之製生植之姿逺無不審幽無不顯矣又嘗畫¶
<pb:KR3l0118_WYG_213-6b>¶
竹障於文思殿帝賜歌云良工運精思巧極似有神臨¶
忩乍覩繁隂合再盻真假殊未分當時學士皆奉詔繼¶
和自貞元後以藝進身承恩稱㫖一人而已尤精山水¶
竹石花鳥人物古賢功徳異獸等並入妙上品(出畫/斷)¶
　　　　邊鸞¶
唐邊鸞京兆人攻丹青最長於花鳥折枝之妙古所未¶
有觀其下筆輕利善用色窮羽毛之變態奮春華之芳¶
麗貞元中新羅國獻孔雀解舞徳宗召於𤣥武門冩貎¶
<pb:KR3l0118_WYG_213-7a>¶
一正一背翠彩生動金鈿遺妍若運清聲宛應繁節後¶
以困窮於澤潞貎五參連根精妙之極也近代折枝花¶
居其首也折枝花卉蜂蝶并雀等妙品上(出畫/斷)¶
　　　　張萱¶
唐張萱京兆人嘗畫貴公子鞍馬屏帷宫苑子女等名¶
冠於時善起草㸃簇位置亭臺竹樹花鳥僕使皆極其¶
態畫長門怨約詞攄思曲盡其㫖即金井梧桐秋葉黄¶
也粉本畫貴公子夜遊圖宫中七夕乞巧圖望月圖皆¶
<pb:KR3l0118_WYG_213-7b>¶
綃上幽閑多思意逾於象其畫子女周昉之難倫也貴¶
公子鞍馬等妙品上(出畫/斷)¶
　　　　王墨¶
唐王墨不知何許人名洽善潑墨時人謂之王墨多遊¶
江湖善畫山水松栢雜樹性踈野好酒每欲圖障興酣¶
之後先已潑墨或呌或吟脚蹙手抹或拂或榦隨其形¶
象為山為石為水為樹應心隨意倐若造化圖成雲霞¶
澹之風雨掃之不見其墨汙之跡也(出畫/斷)¶
<pb:KR3l0118_WYG_213-8a>¶
　　　　李仲和¶
唐李仲和漸之子漸嘗任忻州刺史善畫番人馬仲和¶
能繼其藝而筆力不及其父相國令狐綯奕代為相家¶
富圖畫即忻州外孫家有小畫人馬障是尤得意者㑹¶
憲宗取置禁中後却賜還(出名/畫記)¶
　　　　劉商¶
唐劉商官至檢校禮部郎中汴州觀察判官少年有篇¶
詠髙情攻山水樹石初師張藻以造真為意自張貶竄¶
<pb:KR3l0118_WYG_213-8b>¶
後惆悵賦詩云苔石蒼蒼臨澗水溪風褭褭動松枝世¶
間唯有張通㑹流向衡陽那得知(出名/畫記)¶
　　　　厲歸真¶
唐末江南有道士厲歸真者不知何許人也曾遊洪州¶
信果觀見三官殿内功徳塑像是𤣥宗時夾紓製作甚¶
妙多𬒳雀鴿糞穢其上歸真遂於殿壁畫一鷂筆跡竒¶
絶自此雀鴿無復栖止此殿其畫至今尚存歸真尤能¶
畫折竹野鵲後有人傳歸真於羅浮山上昇(出玉堂/閒話)¶
<pb:KR3l0118_WYG_213-9a>¶
　　　　聖畫¶
雲化寺有聖畫殿長安中謂之七聖畫初殿宇既製寺¶
僧召畫工將命施彩飾繪貴其直不合寺僧祈酬亦竟¶
去後數日有二少年詣寺來謁曰某善畫者也今聞此¶
寺將命畫工某不敢利其價願輸功可乎寺僧欲先閲¶
其迹少年曰某弟兄凡七人未嘗畫於長安中寧有迹¶
乎寺僧以為妄稍難之少年曰某既不納師之直茍不¶
可師意即命圬其壁未為晚也寺僧利其無直遂許之¶
<pb:KR3l0118_WYG_213-9b>¶
後一日七人果至各挈綵繪將入其殿且謂僧曰從此¶
去七日慎勿啟吾之門亦不勞飲食盖以畏風日所侵¶
鑠也可以泥錮吾門無使有纎隙不然則不能施其妙¶
矣僧從其語如是凡六日閴無有聞僧相語曰此必他¶
怪也且不可果其約遂相與發其封户既啟有七鴿翩¶
翩望空飛去其殿中綵繪儼若四隅唯西北墉未盡其¶
飾焉後畫工來見之大驚曰真神妙之筆也於是無敢¶
繼其色者(出宣/室志)¶
<pb:KR3l0118_WYG_213-10a>¶
　　　　廉廣¶
廉廣者魯人也因採藥於泰山遇風雨止於大樹下及¶
夜半雨晴信步而行俄逢一人有若𨼆士問廣曰君何¶
深夜在此仍林下共坐語移時忽謂廣曰我能畫可奉¶
君法廣唯唯乃曰我與君一筆但宻藏焉即隨意而畫¶
當通靈因懐中取一五色筆以授之廣拜謝訖此人忽¶
不見爾後頗有騐但祕其事不敢輕畫後因至中都縣¶
李令者性好畫又知其事命廣至飲酒從容問之廣祕¶
<pb:KR3l0118_WYG_213-10b>¶
而不言李苦詰之廣不得已乃於壁上畫鬼兵百餘狀¶
若赴敵其尉趙知之亦堅命之廣又於趙廨中壁上畫¶
鬼兵百餘狀若擬戰其夕兩處所畫之鬼兵俱出戰李¶
及趙既見此異不敢留遂皆毁所畫鬼兵廣亦懼而逃¶
往下邳下邳令知其事又切請廣畫廣因告曰余偶夜¶
遇一神靈傳得畫法每不敢下筆其如往往為妖幸察¶
之其宰不聽謂廣曰畫鬼兵即戰畫物必不戰也因命¶
畫一龍廣勉而畫之筆纔絶雲蒸霧起飄風倐至畫龍¶
<pb:KR3l0118_WYG_213-11a>¶
忽乘雲而上致滂沲之雨連日不止令憂漂壊邑居復¶
疑廣有妖術乃收廣下獄窮詰之廣稱無妖術以雨猶¶
未止令怒甚廣於獄内號泣追告山神其夜夢神人言¶
曰君當畫一大鳥叱而乘之飛即免矣廣及曙乃宻畫¶
一大鳥試叱之果展翅廣乘之飛逺而去直至泰山而¶
下尋復見神謂廣曰君言泄於人間固有難厄也本與¶
君一小筆欲為君致福君反自致禍君當見還廣乃懐¶
中探筆還之神尋不見廣因不復能畫下邳畫龍竟為¶
<pb:KR3l0118_WYG_213-11b>¶
泥壁(出大唐/竒事)¶
　　　　范山人¶
李叔詹常識一范山人停於私第時語休咎必中兼善¶
推步禁呪止半年忽謂李曰某將去有一藝欲以為别¶
所謂水畫也乃請後㕔上掘地為池方丈深尺餘泥以¶
麻灰日汲水滿之候水不耗具丹青墨硯先援筆叩齒¶
良乆乃縱毫水上就視但見水色渾渾耳經二日搨以¶
緻絹四幅食頃舉出觀之古松怪石人物屋水無不備¶
<pb:KR3l0118_WYG_213-12a>¶
也李驚異苦詰之唯言善能禁彩色不令沈散而已(出/酉)¶
(陽雜/爼)¶
　　　　韋叔文¶
唐進士韋叔文善畫馬暇日偶畫二馬札絹而未設色¶
赴舉過華嶽廟前怳然如夢見廟前人謁已云金天王¶
奉召叔文不覺下馬而入昇殿見王王曰知君有二馬¶
甚佳今將求之來春改名而第矣叔文曰已但有所乘¶
者爾王曰有試思之叔文暗思有二畫馬即對曰有馬¶
<pb:KR3l0118_WYG_213-12b>¶
毛色未就曰可以為惠叔文曰諾出廟急於店中添色¶
以獻之來春改名而第(出聞/竒録)¶
　¶
　¶
　¶
　¶
　¶
　太平廣記卷二百十三¶
