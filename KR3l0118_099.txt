# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:20.355388
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷九十九
<pb:KR3l0118_WYG_099-1a>¶
欽定四庫全書¶
　太平廣記卷九十九¶
　　釋證一¶
　　　僧惠祥　　　阿育王像　　王淮之¶
　　　惠凝　　　　靈𨼆寺　　　侯慶¶
　　　大業客僧　　蛤像　　　　光明寺¶
　　　十光佛　　　李大安　　　韋知十¶
　　　劉公信妻¶
<pb:KR3l0118_WYG_099-1b>¶
　　　　僧惠祥¶
東晉義熙初金陵長干寺僧惠祥與法向連堂而居夜¶
四更中惠祥遙喚向暫來向往視祥祥仰眠交手腦上¶
云可解我手足繩向曰並無繩也惠祥因得轉動云適¶
有人衆縛我手足鞭箠交下問何故齧虱又語祥云若¶
更不止當入於兩山間磕之祥自後戒於齧虱焉(出三/教珠)¶
(英/)¶
　　　　阿育王像¶
<pb:KR3l0118_WYG_099-2a>¶
長沙寺有阿育王像相傳是阿育王女所造太元中夜¶
浮至江津漁人見異光如晝而諸寺以千人迎之嶷然¶
不動長沙寺翼法師者操行精苦乃率十僧至誠祈啓¶
即時就輦至齊末像常夜行不知者以槊刺之作銅聲¶
而倒每南朝大事及災役必先流汗數日自像教已來¶
最為靈應也(出渚宮/遺事)¶
　　　　王淮之¶
宋王淮之字元曽瑯琊人也世尚儒業不信佛法常謂¶
<pb:KR3l0118_WYG_099-2b>¶
身神俱滅寧有三世耶元嘉中為丹陽令十年得病絶¶
氣少時還復暫蘇時建康令賀道力省疾適㑹下牀淮¶
之語道力曰始知釋教不虚人死神存信有徴矣道力¶
曰明府生平置論不爾今何見而乃異之耶淮之斂眉¶
答云神實不盡佛教不得不信語訖而終(出冥/祥記)¶
　　　　惠凝¶
元魏時洛中崇真寺有比丘惠凝死七日還活云閻羅¶
王檢閱以錯名放免惠凝具說過去之事有比丘五人¶
<pb:KR3l0118_WYG_099-3a>¶
同閱一比丘云寶明寺智聖以坐禪苦行得昇天堂有¶
一比丘是般若寺道品以誦涅槃經四十卷亦昇天堂¶
有一比丘云是融覺寺曇謨最講&KR0314;槃華嚴領衆千人¶
閻羅王曰講經者心懐彼我以驕凌物比丘中第一麤¶
行今唯試坐禪誦經不問講經其曇謨最曰貧身立道¶
已來唯好講經實不諳誦閻羅王令付司即有青衣十¶
人送曇謨最向西北門屋舍皆黑似非好處有一比丘¶
云是禪林寺道𢎞自云教化四輩檀越造一切經人中¶
<pb:KR3l0118_WYG_099-3b>¶
像十軀閻羅王曰沙門之體必須攝心守道志在禪誦¶
不干世事不作有為雖造作經像正欲得他人財物既¶
得財物貪心既起便是三毒不出具足煩惱亦付司仍¶
與曇謨最同入黑門有一比丘云是靈覺寺寶明自云¶
出家之先曽作隴西太守造靈覺寺成即棄官入道雖¶
不禪誦禮拜不缺閻羅王曰卿作太守之日曲理枉法¶
劫奪民財假作此寺非卿之力何勞說此亦付青衣送¶
入黑門時魏太后聞之遣黄門侍郎徐紇依惠凝所說¶
<pb:KR3l0118_WYG_099-4a>¶
即訪寶明等寺城東有寶明寺城中有般若寺城西有¶
融覺禪林靈覺等三寺并問智聖道品曇謨最道𢎞寶¶
明等皆實有之即請坐禪僧一百人常在殿中供養之¶
詔不聽持經像在巷路乞索若私用財物造經像者任¶
意惠凝亦入白鹿山𨼆居修道自此以後京邑之比丘¶
皆事禪誦不復以講經為意(出洛/陽記)¶
　　　　靈𨼆寺¶
高齊初沙門寶公者嵩山高棲士也且從林慮向白鹿¶
<pb:KR3l0118_WYG_099-4b>¶
山因迷失道日將過中忽聞鐘聲尋響而進巖岫重阻¶
登陟而趨乃見一寺獨據深林山門正南赫奕輝煥前¶
至門所看額靈𨼆寺門外五六犬其大如牛白毛黑喙¶
或踴或臥迴眸眄寶寶怖將返須臾見胡僧外來寶喚¶
不應亦不迴顧直入門内犬亦隨之良乆寶見人漸次¶
入門屋宇四周門房並閉進至講堂唯見牀榻高座儼¶
然寶入西南隅牀上坐乆之忽聞東間有聲仰視見開¶
孔如井大比丘前後從孔飛下遂至五六十人依位坐¶
<pb:KR3l0118_WYG_099-5a>¶
訖自相借問今日齋時何處食來或言豫章成都長安¶
隴右薊北嶺南五天竺等無處不至動即千萬餘里末¶
後一僧從空而下諸人競問來何太遲答曰今日相州¶
城東彼岸寺鑒禪師講㑹各各㞐義有一後生聰俊難¶
問詞音鋒起殊為可觀不覺遂晚寶本事鑒為和尚既¶
聞此語望得參話因整衣而起白諸僧曰鑒是寶和尚¶
諸僧直視寶頃之已失靈𨼆寺所在矣寶但獨坐于柞¶
木之上一無所見唯覩巖谷禽鳥翔集喧亂及出山以¶
<pb:KR3l0118_WYG_099-5b>¶
問於尚統法師法師曰此寺石趙時佛圖澄法師所造¶
者年嵗乆逺賢聖居之非凡所住或沈或𨼆遷徙無定¶
今山行者猶聞鐘聲焉(出侯君素/旌異記)¶
　　　　侯慶¶
宋南陽人侯慶有銅像一軀可高尺餘慶有牛一頭擬¶
貨為金色遇有急事遂以牛與他用之經二年慶妻馬¶
氏忽夢此像謂之曰卿夫婦負我金色乆而不償今取¶
卿兒醜多以充金色馬氏寤覺而心不安至曉醜多得¶
<pb:KR3l0118_WYG_099-6a>¶
病而亡慶年五十餘唯有一子悲哀之聲感於行路醜¶
多亡日像忽自有金色光照四鄰鄰里之内咸聞香氣¶
道俗長幼皆來觀矚焉(出法苑/珠林)¶
　　　　大業客僧¶
隋大業中有客僧行至泰山廟求寄宿廟令曰此無别¶
舍唯神廟廡下可宿然而來此寄宿者輒死僧曰無苦¶
也不得已從之為設牀於廡下僧至夜端坐誦經可一¶
更聞屋中環珮聲須臾神出為僧禮拜僧曰聞此宿者¶
<pb:KR3l0118_WYG_099-6b>¶
多死豈檀越害之耶願見護之神曰遇死者將至聞弟¶
子聲因自懼死非殺之也願師無慮僧因延坐談說如¶
食頃時因問神曰聞世人傳說云泰山治鬼寧有之耶¶
神曰弟子薄福有之豈欲見先亡者乎僧曰有兩同學¶
僧先死願見之神問其名曰一人已生人間一人在獄¶
罪重不可喚來師就見可也僧聞甚恱因起出不逺而¶
至一所見獄火光焰甚盛神將僧入一院遙見一人在¶
火中號呼不能言形變不復可識而血肉焦臭令人傷¶
<pb:KR3l0118_WYG_099-7a>¶
心師不欲厯觀愍然求出俄而至廟又與神坐因問欲¶
救同學有得理耶神曰可能有為寫法華經者便應得¶
脫既而將曙神辭僧入堂旦而廟令視僧不死怪異之¶
僧因為說仍即時為寫法華經一部經既成莊嚴畢又¶
將經就廟宿其夜神出如初歡喜禮拜慰問來意以事¶
告之神曰弟子知之師為寫經始書題目彼以脫免令¶
出生在人間也然此處不潔不可安經願師還為彼送¶
向在寺中言語乆之將曉辭訣而去(出㝠/報記)¶
<pb:KR3l0118_WYG_099-7b>¶
　　　　蛤像¶
隋帝嗜蛤所食必兼蛤味逾數千萬矣忽有一蛤椎擊¶
如舊帝異之安置几上乙夜有光及明肉自脫中有一¶
佛二菩薩像帝悲悔誓不食蛤(出酉陽/雜俎)¶
一說唐文宗皇帝好食蛤蜊一日左右方盈盤而進中¶
有劈之裂者文宗疑其異即焚香祝之俄頃之間其蛤¶
自開中有二人形貎端秀體質悉備螺髻瓔珞足履菡¶
萏謂之菩薩文宗遂置金粟檀香合以玉屑覆之賜興¶
<pb:KR3l0118_WYG_099-8a>¶
善寺令致敬禮至㑹昌中毁佛像遂不知所在(出杜陽/雜編)¶
　　　　光明寺¶
洛陽宜夀里有苞信縣令段暉宅地下常聞鐘聲時見¶
五色光明照於堂宇暉甚異之遂掘地得金像一軀可¶
高三尺并有二菩薩趺上銘云晉泰始二年五月十五¶
日侍中中書監荀朂造暉遂舍宅為光明寺咸云此是¶
荀朂故宅其後盜者欲竊此像像與菩薩合聲喝賊盜¶
者驚怖即時殞倒衆僧聞像呌聲遂擒之(出洛陽/伽藍記)¶
<pb:KR3l0118_WYG_099-8b>¶
　　　　十光佛¶
興復寺西北隅有隋朝佛堂其壁有畫十光佛者筆勢¶
甚妙為天下之標冠有識者云此國手蔡生之跡也蔡¶
生隋朝以善畫聞初建堂宇既成有僧以百金募善畫¶
者得蔡生既畫謂人曰吾平生所畫多矣獨今日下筆¶
若有鬼神翼而成者由是長安中盡傳其名貞觀初寺¶
僧以此堂年月稍乆慮一旦有摧圮遂召數工計土木¶
之費且欲新其製忽一日羣僧齋於寺庭既坐有僧十¶
<pb:KR3l0118_WYG_099-9a>¶
人俱白晳清瘦貎甚古相次而來列於席食畢偕起入¶
佛堂中羣僧亦繼其後俄而十人忽亡所見羣僧相顧¶
驚歎者乆之因視北壁十光佛見其風度與向者十人¶
果同自是僧不敢毁其堂且用旌十光之異也(出宣/室志)¶
　　　　李大安¶
唐隴西李大安工部尚書大亮之兄也武徳中大亮任¶
越州總管大安自京往省之大亮遣奴婢數人從兄歸¶
至穀州鹿橋宿於逆旅其奴有謀殺大安者候大安眠¶
<pb:KR3l0118_WYG_099-9b>¶
熟夜已過半奴以小劒刺大安項洞之刃著於牀奴因¶
不拔而逃大安驚覺呼奴其不叛者奴婢欲拔刃大安¶
曰拔刃便死可先取紙筆作書書畢縣官亦至因為拔¶
刃洗瘡加藥大安遂絶忽如夢者見一物長尺餘濶厚¶
四五寸形似猪肉去地二尺許從戸入來至牀前其中¶
有語曰急還我猪肉大安曰我不食猪肉縁何負汝耶¶
聞戸外有言曰錯也此物即還從戸出大安仍見庭前¶
有池水清淺可愛池西岸上有金像可高五寸須臾漸¶
<pb:KR3l0118_WYG_099-10a>¶
大俄化為僧披袈裟甚新浄語大安曰被傷耶我今為¶
汝痛將去汝當平復還家念佛修善也因以手摩大安¶
頸瘡而去大安視其形狀見僧有紅繒補袈裟可方寸¶
許甚分明既而大安覺遂蘇而瘡亦不復痛能起坐食¶
數十日京宅子弟迎至家家人親故來視大安為說被¶
傷由狀及見像之事有一婢在旁聞說因言大安之初¶
行也安妻使婢請匠工為造一佛初成以綵畫其衣有¶
一㸃朱汚像之背上當令工去之不肯今仍在形狀如¶
<pb:KR3l0118_WYG_099-10b>¶
郎君所說大安因與妻及家人共起觀相乃同所見無¶
異其背㸃朱宛然補處於是歎異信知聖教不虚遂加¶
崇信焉(出㝠/報記)¶
　　　　韋知十¶
唐右金吾衛曹京兆韋知十於永徽中煮一羊脚半日¶
猶生知十怒家人曰用柴十倍於常不知何意如此知¶
十更命重煮還復如故乃命割之其中遂得一銅像長¶
徑寸焉光明照灼相好成就其家自此放生不敢食酒¶
<pb:KR3l0118_WYG_099-11a>¶
肉(出冥/報記)¶
　　　　劉公信妻¶
唐龍朔三年長安城内通軌坊三衛劉公信妻陳氏母¶
先亡陳因患暴死見人將入地獄備見諸苦不可具述¶
末後見一地獄石門牢固有兩大鬼形容偉壯守門左¶
右怒目瞋陳曰汝是何人到此見石門忽開亡母在中¶
受苦不可具述受苦稍歇母子近門相見母語女言汝¶
還努力為吾冩經女云娘欲冩何經母曰為吾冩法華¶
<pb:KR3l0118_WYG_099-11b>¶
經言訖石門便閉陳還得蘇具向夫說即憑妹夫趙師¶
子欲冩法華經其師子舊解冩經有一經生將一部新¶
冩法華經未裝潢者轉向趙師子處質錢且云經主姓¶
范師子許乃與婦兄云今既得經在家幸有此一部法¶
華兄贖取此經可否陳夫從之裝潢既訖授與其妻在¶
家為母供養後夢見母從女索經云吾先遣汝為吾冩¶
一部法華何因迄今不得女報母言已為娘贖得一部¶
法華見裝潢了在家供養母語女言止為此經吾轉受¶
<pb:KR3l0118_WYG_099-12a>¶
苦㝠道中獄卒打吾脊破汝看吾身瘡獄官語云汝何¶
因取他范家經將為已經汝有何福大是罪過女見母¶
說如此更為母别冩法華其經未了女夢中復見母來¶
催經即見一僧手捉一卷法華語母云汝女已為汝冩¶
經第一卷了功徳已成何須急急後冩經成母來報女¶
因汝為吾冩經今已得出㝠途好處受生得汝恩力故¶
來報汝汝當好住善為婦禮信心為本言訖悲淚共别¶
後問前贖法華經主果是姓范(出法苑/珠林)¶
<pb:KR3l0118_WYG_099-12b>¶
　¶
　¶
　¶
　¶
　¶
　¶
　¶
　太平廣記卷九十九¶
