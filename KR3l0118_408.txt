# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:28.434464
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百八
<pb:KR3l0118_WYG_408-1a>¶
欽定四庫全書¶
　太平廣記卷四百八　　　宋　李昉等　編¶
　　草木三¶
　　草¶
　　　柰祗草　　　三賴草　　　席箕草¶
　　　䕶門草　　　仙人絛　　　合離草¶
　　　老鴉笟籬草　鬼皁荚　　　青草槐¶
　　　銅匙草　　　水耐冬　　　三白草¶
<pb:KR3l0118_WYG_408-1b>¶
　　　無心草　　　盆甑草　　　女草¶
　　　媚草　　　　醉草　　　　舞草¶
　　　相思草　　　無情草　　　忘憂草¶
　　　睡草　　　　千步香草　　麝草¶
　　　治蠱草　　　蛇銜草　　　鹿活草¶
　　　解毒草　　　毒草　　　　蕉毒草¶
　　　牧麻草　　　龍芻　　　　紅草¶
　　　宫人草　　　焦茅　　　　銷明草¶
<pb:KR3l0118_WYG_408-2a>¶
　　　黄渠草　　　聞遐草　　　始皇蒲¶
　　　夢草　　　　漢武牧馬草　水&KR0224;藻¶
　　　地日草　　　書帶草　　　金䔲草¶
　　　望舒草　　　神草¶
　　　　柰祗草¶
柰祗出拂林國苖長三四尺根大如鴨卵葉似蒜葉中¶
心抽條甚長莖端有花六出紅白色花心黄赤不結子¶
其草冬生夏死與薺麥相類取其花壓以為油塗身除¶
<pb:KR3l0118_WYG_408-2b>¶
風氣拂林國王及國内貴人用之(出酉陽/雜俎)¶
　　　　三賴草¶
曹州及揚州淮口出夏梨三賴草如金色出於髙厓魅¶
藥中最切用(出酉陽/雜俎)¶
　　　　席箕草¶
席箕一名塞蘆生北胡地古詩云千里席箕草(出述/異記)¶
　　　　䕶門草¶
常山北有草名䕶門寘諸門上夜有人過輒叱之(出酉/陽雜)¶
<pb:KR3l0118_WYG_408-3a>¶
(俎/)¶
　　　　仙人絛¶
衡嶽出仙人絛無根多生石上狀如帶三股色緑亦不¶
常有(出酉陽/雜俎)¶
　　　　合離草¶
合離根如羊魁有游子十二環之相須而生而實不連¶
以氣相屬一名獨揺一名離母若土人所食者呼為赤¶
箭矣(出酉陽/雜俎)¶
<pb:KR3l0118_WYG_408-3b>¶
　　　　老鴉笊籬草¶
老鴉笊籬葉如牛蒡而狭子熟時色黒狀如笊籬(出酉/陽雜)¶
(俎/)¶
　　　　鬼皁荚¶
鬼皁荚生江南地澤如皁荚髙一二尺沐之長髮葉亦¶
去衣垢(出酉陽/雜俎)¶
　　　　青草槐¶
龍陽縣禆牛山南有青草槐叢生髙尺餘花若金燈仲¶
<pb:KR3l0118_WYG_408-4a>¶
夏發花(出酉陽/雜俎)¶
　　　　銅匙草¶
銅匙草生水中葉如剪刀(出酉陽/雜俎)¶
　　　　水耐冬¶
水耐冬此草終冬在水不死段成式城南别墅池中有¶
之(出酉陽/雜俎)¶
　　　　三白草¶
三白草初生不白入夏葉端方白農人候之蒔田三葉¶
<pb:KR3l0118_WYG_408-4b>¶
白草畢秀矣其葉似署預(出酉陽/雜俎)¶
　　　　無心草¶
蚍蜉酒草一曰鼠耳像形也亦曰無心草(出酉陽/雜俎)¶
　　　　盆甑草¶
盆甑草即牽牛子也秋節後斷之狀如盆甑其中有子¶
似龜蔓署預(出酉陽/雜俎)¶
　　　　女草¶
葳㽔草一名麗草亦呼為女草江湖中呼為娃草美女¶
<pb:KR3l0118_WYG_408-5a>¶
曰娃故以為名(出酉陽/雜俎)¶
　　　　媚草¶
鶴子草蔓生也其花麴塵色淺紫蔕葉如柳而短當夏¶
開花又呼為緑花緑葉南人云是媚草採之曝乾以代¶
面靨形如飛鶴翅尾觜足無所不具此草蔓至春生雙¶
蟲只食其葉越女收於粧奩中養之如蠶摘其草飼之¶
蟲老不食而蛻為蝶赤黄色婦女收而帶之謂之媚蝶¶
(出嶺南/録異)¶
<pb:KR3l0118_WYG_408-5b>¶
　　　　醉草¶
尸子赤縣洲為崑崙之墟其東則滷水島山左右玉紅¶
之草生焉食其一實醉卧三百嵗(出文樞/鏡要)¶
　　　　舞草¶
舞草出雅州獨莖三葉葉如決眀一葉在葉端兩葉居¶
葉半相對人或近之則欹抵掌謳曲則揺動如舞矣(出/酉)¶
(陽雜/俎)¶
　　　　相思草¶
<pb:KR3l0118_WYG_408-6a>¶
秦趙間有相思草狀若石竹而節節相續一名㫁腸草¶
又名愁婦草亦名孀草又呼為寡婦莎蓋相思之流也¶
(出述/異記)¶
　　　　無情草¶
左行草使人無情范陽長貢(出酉陽/雜俎)¶
　　　　忘憂草¶
萱草一名紫萱又名忘憂草呉中書生謂之療愁嵇康¶
養生論云萱草忘憂(出述/異記)¶
<pb:KR3l0118_WYG_408-6b>¶
　　　　睡草¶
桂林有睡草見之則令人睡一名醉草亦呼嬾婦箴出¶
南海地記(出述/異記)¶
　　　　千步香草¶
南海出百步香楓聞於千步也今海隅有千步香是其¶
種也葉似杜若而紅碧間雜貢籍云日南郡貢千步香¶
(出述/異記)¶
　　　　麝草¶
<pb:KR3l0118_WYG_408-7a>¶
龜甲香即桂香善者紫术香一名金杜香一名麝草香¶
出蒼梧桂林二郡界今呉中有麝草似紅而甚芳香(出/述)¶
(異/記)¶
　　　　治蟲草¶
新州郡境有藥士人呼為吉財解諸毒及蠱神用無比¶
昔有人嘗至雷州途中遇毒面貌頗異自謂即斃以吉¶
財數寸飲之一吐而愈俗云昔有人遇毒其奴吉財得¶
是藥因以奴名名之實草根也類芍藥遇毒者夜中潛¶
<pb:KR3l0118_WYG_408-7b>¶
取二三寸或剉或磨少加甘草詰旦煎飲之得吐即愈¶
俗傳將服是藥不欲顯言故云潛取而不詳其故或云¶
昔有里媪病蠱其子為小胥邑宰命以吉財飲之暮乃¶
具藥及旦其母謂曰吾夢人告我若飲是且死亟去之¶
即仆於地其子又吿縣尹縣尹固令飲之果愈豈中蠱¶
者亦有神若二豎哉(出投/荒録)¶
　　　　虵銜草¶
異苑云昔有田父耕地值見傷虵在焉有一虵銜草著¶
<pb:KR3l0118_WYG_408-8a>¶
瘡上經日傷虵走田父取其草餘葉以治瘡皆驗本不¶
知草名因以虵銜為名抱朴子云虵銜能續已斷之指¶
如故是也(出感/應經)¶
　　　　鹿活草¶
天名精一曰鹿活草青州劉炳宋元嘉中射一鹿剖五¶
臟以此草塞之蹶然而起炳宻録此草種之多愈傷折¶
俗呼為劉炳草(出酉陽/雜俎)¶
　　　　解毒草¶
<pb:KR3l0118_WYG_408-8b>¶
建寧郡烏句山南五百里生牧靡草可以解毒百卉方¶
盛烏多誤食烏喙中毒必急飛牧靡山喙牧靡以解(出/酉)¶
(陽雜/俎)¶
　　　　毒草¶
博落迴有大毒生江淮山谷中莖葉如麻莖中空吹作¶
聲如勃邏故名之(出酉陽/雜俎)¶
　　　　蕉毒草¶
蕉毒草如芋巨狀如雀頭置乾地則潤置濕地則乾炊¶
<pb:KR3l0118_WYG_408-9a>¶
飯時種於竈上比飯熟即著花結子人食之立死(出感/應經)¶
　　　　牧麻草¶
有牧麻草大毒有此草值風吹其氣所至則數里内稻¶
皆即死李淳風云其汁本清得水則稠見日則濕入廕¶
即乾在夏欲凉在冬欲溫(出感/應經)¶
　　　　龍芻¶
東海島龍駒川穆天子養八駿處島中有草名龍芻馬¶
食之日行千里古語一株龍芻化為龍駒(出述/異記)¶
<pb:KR3l0118_WYG_408-9b>¶
　　　　紅草¶
山戎之北有草莖長一丈葉如車輪色如朝霞齊桓時¶
山戎獻其種乃植於庭以表霸者之瑞(出酉陽/雜俎)¶
　　　　宫人草¶
楚中往往有宫人草狀如金䔲而甚芬氲花似紅翠俗¶
說楚靈王時宫人數千皆多怨曠有因死於宫中者𦵏¶
之墓上悉生此草(出述/異記)¶
　　　　焦茅¶
<pb:KR3l0118_WYG_408-10a>¶
焦茅髙五丈火燃之成灰以水灌之復成茅是謂靈茅¶
　　　　銷眀草¶
銷眀草夜視如列星晝則光自銷滅也¶
　　　　黄渠草¶
黄渠照日如火實甚堅内食者焚身不熱¶
　　　　聞遐草¶
聞遐草服者輕身葉如桂莖如蘭其國獻根植之多不¶
生實草葉多萎黄詔並除焉(焦茅銷明黄渠聞遐四/種並出王子年拾遺記)¶
<pb:KR3l0118_WYG_408-10b>¶
　　　　始皇蒲¶
齊南城東有蒲臺秦始皇所頓處時始皇在臺下縈蒲¶
以繫馬至今蒲生猶榮俗謂秦始皇蒲(出殷芸/小說)¶
　　　　夢草¶
漢武時異國獻夢草似蒲晝縮入地夜若抽萌懐其草¶
自知夢之善惡帝思李夫人懐之輒夢(出酉陽/雜俎)¶
　　　　漢武牧馬草¶
漢武於湖中牧馬處至今野草皆有嚼嚙之狀湖中呼¶
<pb:KR3l0118_WYG_408-11a>¶
為馬澤澤中有漢武彈碁方石上有勒銘焉(出述/異記)¶
　　　　水網藻¶
漢武昆明池中有水網藻枝横倒水上長八九尺有似¶
網目鳬鴨入此草中皆不得出因名之(出酉陽/雜俎)¶
　　　　地日草¶
南方有地日草三足烏欲下食此草羲和之馭以手掩¶
烏目食此則悶不復動東方朔言為小兒時井陷墜至¶
地下數十年無所寄託有人引之令往此草中隔紅泉¶
<pb:KR3l0118_WYG_408-11b>¶
不得渡其人以一隻履因乗汎紅泉得草處食之(出酉/陽雜)¶
(俎/)¶
　　　　書帶草¶
鄭司農常居不其城南山中教授黄巾亂乃避遣生徒¶
崔琰王經諸賢於此揮涕而散所居山下草如薤葉長¶
尺餘許堅韌異常時人名作康成書帶(出三/齊記)¶
　　　　金䔲草¶
晉武帝為撫軍時府内後堂砌下忽生異草三株莖黄¶
<pb:KR3l0118_WYG_408-12a>¶
葉緑若惣金柚翠花餘苒弱狀如金䔲時人未得知是¶
何祥瑞也故𨼆蔽不聽外人窺眎有羌人姓姚名馥字¶
世芬充廏養馬妙解陰陽之術云此草以應金徳之瑞¶
馥年九十嵗姚襄即其祖也馥好讀書嗜酒每醉厯月¶
不醒於醉時好言王者興亡之事善戲笑滑稽無窮常¶
歎云九河之水不足以為蒸薪七澤麋鹿不足以充庖¶
俎每言凡人稟天地精靈不知飲酒者動肉含氣耳何¶
必土木之偶而無心識乎好啜濁嚼糟恒言渴於醇酒¶
<pb:KR3l0118_WYG_408-12b>¶
羣輩常弄狎之呼為渇羌及晉武踐位忽見馥立於階¶
下帝奇其倜儻擢為朝歌邑宰馥辭曰氐𦍑異域逺隔¶
風化得逰中華已為殊幸請辭朝歌之縣長充馬圉之¶
役時賜美酒以樂餘年帝曰朝歌郡紂之故都地有酒¶
池故使老羌不復呼渇馥於階下髙聲而應曰馬圉老¶
𦍑漸染皇教溥天夷貊皆為王臣今者歡酒池之樂受¶
朝歌之地更為殷紂之比乎帝撫玉几大恱即&KR0118;為酒¶
泉太守其地有清泉其味如酒馥乗酒而拜之遂為善¶
<pb:KR3l0118_WYG_408-13a>¶
政民為立生祠後以府第賜張華猶有此草故茂先金¶
䔲賦云擢九莖於漢庭美二株於兹館貴表祥乎金徳¶
名比類而相亂至恵帝咸熈元年三株草化為樹條葉¶
似楊樹髙五尺以應楊璮之事時有楊雋弟瑶弟濟號¶
曰三楊醉羌之驗也(出拾/遺記)¶
　　　　望舒草¶
晉太始十年立河橋之嵗有扶支國獻望舒草其色紅¶
葉如荷近望則如卷荷逺望則如舒荷團團如蓋亦云¶
<pb:KR3l0118_WYG_408-13b>¶
月出則葉舒月没則葉卷植於宫内穿池廣百步名曰¶
望舒池愍帝之末胡人移其種於胡中至今絶矣其池¶
尋亦平也(出拾/遺記)¶
　　　　神草¶
魏明時苑中有合歡草狀如蓍一株百莖晝則衆條扶¶
疎夜乃合作一莖謂之神(岀酉陽/雜爼)¶
　¶
　太平廣記卷四百八¶
