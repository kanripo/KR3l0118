# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:26.978100
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三百六十一
<pb:KR3l0118_WYG_361-1a>¶
欽定四庫全書¶
　太平廣記卷三百六十一　宋　李昉等　編¶
　　妖怪三¶
　　　崔季舒　　　安陽王氏　齊後主¶
　　　王恵照　　　獨孤陁　　楊素¶
　　　滕景貞　　　元邃　　　劉志言¶
　　　素娥　　　　張易之　　李承嘉¶
　　　泰州人　　　梁載言　　范季輔¶
<pb:KR3l0118_WYG_361-1b>¶
　　　洛陽婦人　　裴休貞　　牛成¶
　　　張翰　　　　南鄭縣尉　李泮¶
　　　元自虛¶
　　　　崔季舒¶
北齊崔季舒位至侍中特進忽爾其家池中蓮皆化為¶
人面著鮮卑帽又其妻曽晝寢見一神人身長丈餘徧¶
體黒毛前來逼已巫曰此是五道將軍入宅者不祥也¶
又庭中忽流血有一白物大如斛自天而下當其子首¶
<pb:KR3l0118_WYG_361-2a>¶
未至尺餘乃滅季舒又見其家内㕔中有一大手長丈¶
餘從地而出滿室光耀問左右皆云不見尋以非罪見¶
誅(出北/史)¶
　　　　安陽王氏¶
北齊武成時安陽縣有王家者住古城南其先累世巨¶
富有巫師占君家財物欲出好自防守若去家即大貧¶
其家毎夜使人分守夜有一隊人盡着黄衣乗馬從北¶
門出一隊白衣人乗馬從西門出一隊青衣人乗馬從¶
<pb:KR3l0118_WYG_361-2b>¶
東園門出悉借問趙虞家此去近逺當時悉忘去後醒¶
覺撫心懊悔不可復追所出黄白青者皆金銀錢貨良¶
久復見一人跛脚負薪而來亦問趙虞家人忿極命奴¶
擊之就視乃家折脚鐺也自此之後漸貧死亡都盡(出/廣)¶
(古今五/行記)¶
　　　　齊後主¶
北齊後主武平五年如晉陽在路兵人於幕下忽唱呌¶
訊之曰見無數人皆騎小馬如狐争揮刀矟故呌之(出/廣)¶
<pb:KR3l0118_WYG_361-3a>¶
(古今五/行記)¶
　　　　王恵照¶
武平末廣平都省主事王恵照息休為郡學生刻木作¶
一小兒盛衣帶裏毎食必食之告云奴噉方自食自此¶
後迷為魍魎著之時餉不飼則病發垂死漸不饗菜𬞞¶
要索酒肉休兄竊取以火焚之休病轉困其家事急顧¶
工匠刻木妙冩形狀為置靈床之處下語云燒毁我如¶
此重刻何益嵗餘休成狂病卒(出廣古今/五行記)¶
<pb:KR3l0118_WYG_361-3b>¶
　　　　獨孤陁¶
隋獨孤陁字黎邪文帝時為延州刺史性好左道其外¶
甥髙氏先事猫鬼已殺其舅&KR0008;沙羅因轉入其家帝微¶
聞之而未信其姊為皇后與楊素妻鄭氏俱有疾召醫¶
視之皆曰此猫鬼疾帝以陁后之異母弟陁妻乃楊素¶
之異母妹也由是疑陁所為陰令其兄穆以情喻之上¶
又遣左右諷陁言無有上不恱左遷陁陁遂出怨言上¶
令左僕射髙頴納言蘇威大理楊逺皇甫孝緒雜按之¶
<pb:KR3l0118_WYG_361-4a>¶
而陁婢徐阿尼供言本從陁母家來常事猫鬼每以子¶
日夜祀之言子者鼠也猫鬼每殺人被殺者家財遂潛¶
移於畜猫鬼家帝乃以事問公卿竒章公牛𢎞曰妖由¶
人興殺其人可以絶矣上令犢車載陁夫妻將死詣闕¶
哀求於是免死除名以其妻楊氏為尼先是有人訴其¶
母為猫鬼殺者上以為妖怒禁而遣之及是乃詔赦訴¶
行猫鬼家焉陁亦未幾而卒(出北/史)¶
　　　　楊素¶
<pb:KR3l0118_WYG_361-4b>¶
大業五年尚書令楊素於東都造宅潛於宫省遣人就¶
衞尉少卿蕭吉請擇良日入新宅吉知其不終乃以書¶
一卷付之此書専是述死喪之事素聞而惡之乃焚於¶
前庭素宅内造沉香堂甚精麗初成閉之三日然後擇¶
日始開視之四壁如新血所灑流於地腥氣觸人素甚¶
惡之竟遇鴆而死九年素長子禮部尚書楊𤣥感庭中¶
無故有血灑地𤣥感懼遂舉兵反伏誅(出廣古今/五行記)¶
　　　　滕景貞¶
<pb:KR3l0118_WYG_361-5a>¶
滕景貞在廣州七層寺永徽中罷職歸家婢炊釡中忽¶
有聲如雷米上芃芃隆起滕就視聲轉壯甑上生花數¶
十長似蓮花色赤如金俄頃萎滅旬日景貞卒(出酉陽/雜俎)¶
　　　　元䆳¶
永湻初同州司功元邃其母白日在堂坐忽見屏外有¶
小人騎小馬入來人長二三尺馬亦相稱衣甲具裝光¶
彩輝日於庭内廵牆馳走良久方滅此後每常欲自殺¶
合家守之經年稍怠母夜卧以衣置被中自代便即走¶
<pb:KR3l0118_WYG_361-5b>¶
出侍者覺之分覓已投於井比及出之殆亦絶矣(出廣/古今)¶
(五行/記)¶
　　　　劉志言¶
長安劉志言任華州下邽縣尉此廨素㓙遂於里内借¶
宅然宅内不免有怪婢晨起理髮梳墮地婢俯取梳見¶
床下有布袋中似有數嵗小兒婢引手取之袋内跳出¶
婢驚懼走出舉家就視了無所見志言秩滿而卒(出五/行記)¶
　　　　素娥¶
<pb:KR3l0118_WYG_361-6a>¶
素娥者武三思之妓人也三思初得喬氏青衣窈娘能¶
歌舞三思曉知音律以窈娘歌舞天下至藝也未幾沉¶
於洛水遂族喬氏之家左右有舉素娥曰相州鳯陽門¶
宋媪女善彈五弦世之殊色三思乃以帛三百叚往聘¶
焉素娥既至三思大恱遂盛宴以出素娥公卿大夫畢¶
集唯納言狄仁傑稱疾不來三思怒於座中有言宴罷¶
有告仁傑者明日謁謝三思曰某昨日宿疾暴作不果¶
應召然不覩麗人亦分也他後或有良宴敢不先期到¶
<pb:KR3l0118_WYG_361-6b>¶
門素娥聞之謂三思曰梁公彊毅之士非欵狎之人何¶
必固抑其性若再宴可無請召狄梁公也三思曰儻阻¶
我宴必族其家後數日復宴客未來梁公果先至三思¶
特延梁公坐於内寢徐徐飲酒待諸賔客請先出素娥¶
略觀其藝遂停杯設榻召之有頃蒼頭出曰素娥藏匿¶
不知所在三思自入召之皆不見忽於堂奥隙中聞蘭¶
麝芬馥乃附耳而聽即素娥語音也細於屬絲纔能認¶
辨曰請公不召梁公今固召之不復生也三思問其由¶
<pb:KR3l0118_WYG_361-7a>¶
曰某非他怪乃花月之妖上帝遣來亦以多言蕩公之¶
心將興李氏今梁公乃時之正人某固不敢見某嘗為¶
僕妾敢無情願公勉事梁公勿萌他志不然武氏無遺¶
種矣言迄更問亦不應也三思出見仁傑稱素娥暴疾¶
未可出敬事之禮有加仁傑莫知其由明日三思密奏¶
其事則天歎曰天之所授不可廢也(出甘/澤謠)¶
　　　　張易之¶
張易之將敗也母韋氏號阿藏在宅坐家人報云有車¶
<pb:KR3l0118_WYG_361-7b>¶
馬騎從甚多至門而下疑其内官也藏出迎之無所見¶
又野狐數擎飯甕牆頭而過未旬日而禍及垂拱之後¶
諸州多進雌鷄化為雄雞者則天之應也(出朝野/僉載)¶
　　　　李承嘉¶
唐神龍中户部尚書李承嘉不識字不解書為御史大¶
夫兼洛州長史名判司為狗罵御史為驢威振朝廷西¶
京造一堂新成坊人見野狐無數直入宅須臾堂舍四¶
裂瓦木一聚判事筆管手中直裂别取筆復裂如初數¶
<pb:KR3l0118_WYG_361-8a>¶
日出為藤州員外司馬卒(出朝野/僉載)¶
　　　　泰州人¶
太定年中泰州赤水店有鄭家莊有一兒年二十餘日¶
晏於驛路上見一青衣女子獨行姿容殊麗問之云欲¶
到鄭縣待二婢未來躊蹰伺候此兒屈就莊宿安置㕔¶
中供給酒食將衣被同寢至曉門久不開呼之不應於¶
牕中窺之惟有腦骨頭顱在餘並食訖家人破户入於¶
梁上暗處見一大鳥衝門飛出或云是羅刹魅也(出朝/野僉)¶
<pb:KR3l0118_WYG_361-8b>¶
(載/)¶
　　　　梁載言¶
唐懐州刺史梁載言晝坐㕔事忽有物如蝙蝠從南飛¶
來直入口中翕然似吞一物腹中遂絞痛數日而卒(出/朝)¶
(野僉/載)¶
　　　　范季輔¶
鄜城尉范季輔未娶有美人崔氏宅在永平里常依之¶
開元二十八年二月崔氏晨起下堂有物死在階下身¶
<pb:KR3l0118_WYG_361-9a>¶
如狗項有九頭皆如人面面狀不一有怒者喜者妍者¶
醜者老者少者蠻者夷者皆大如拳尾甚長五色崔氏¶
恐以告季輔問諸巫巫言焚之五道災則消矣乃於四¶
達路積薪焚之後數日崔氏母殂又數日崔氏死又數¶
日季輔亡(出記/聞)¶
　　　　洛陽婦人¶
𤣥宗時洛陽婦人患魔魅前後術者治之不愈婦人子¶
詣葉法善道士求為法遣善云此是天魔彼自天上負¶
<pb:KR3l0118_WYG_361-9b>¶
罪為帝所譴暫在人間然其譴已滿尋當自去無煩遣¶
之也其人意是相解之詞固求祐助善云誠不惜往乃¶
携人深入陽翟山中絶嶺有池水善於池邊行禁久之¶
水中見一頭髻如三間屋冉冉而出至兩目晱如電光¶
須臾雲霧四合因失所在(出廣/異記)¶
　　　　裴休貞¶
金吾將軍裴休貞微時居敎業里有客過之休貞飲客¶
其弟皆預日晚客去休貞獨卧㕔事昬後休貞醒繞牀¶
<pb:KR3l0118_WYG_361-10a>¶
有聲曰哥哥去娘子如此不絶休貞視呼者狀甚可畏¶
繞之不止休貞懼跳門呼奴奴以燈來其弟亦至於是¶
怪依燈影中狀若崑崙齒大而白長五尺休貞弟休¶
元素多力擊之以拳應手有聲如擊鐡石怪形即滅其¶
嵗休貞母殂(出記/聞)¶
　　　　牛成¶
京城東南五十里曰孝義坊坊之西原常有怪開元二¶
十九年牛肅之弟成因往孝義晨至西原遇村人任杲¶
<pb:KR3l0118_WYG_361-10b>¶
與言忽見其東五百歩有黒氣如轜車凡十餘其首者¶
髙二三丈餘各丈餘自北徂南將至原窮又自南還北¶
累累相從日出後行轉急或出或没日漸髙皆失杲曰¶
此處常然蓋不足怪數月前有飛騎者番滿南歸忽見¶
空中有物飛騎刀刺之角䭾湧出為人身長丈餘而逐¶
飛騎飛騎走且射之中怪遂少留又來踵飛騎又射之¶
乃止既明尋所射處地皆有血不見怪因遇疾還家數¶
日而卒(出紀/聞)¶
<pb:KR3l0118_WYG_361-11a>¶
　　　　張翰¶
右監門衞録事參軍張翰有親故妻天寳初生子方收¶
所生男更有一無首孩子在傍跳躍攬之則不見手去¶
則復在左右按白澤圖曰其名曰常依圖呼名至三呼¶
奄然已滅(出紀/聞)¶
　　　　南鄭縣尉¶
南鄭縣尉孫旻為山南採訪支使嘗推覆在途舍於山¶
館忽有美婦人面出於柱中顧旻而笑旻拜而祈之良¶
<pb:KR3l0118_WYG_361-11b>¶
乆方滅懼不敢言也後數年選授桑泉尉在京遇疾友¶
人問疾旻乃言之而卒(出記/聞)¶
　　　　李泮¶
咸陽縣尉李泮有甥勇而頑常對客自言不懼鬼神言¶
甚誇誕忽所居南牆有面出焉赤色大尺餘趺鼻眑目¶
鋒牙利口殊可増惡甥大怒拳毆之應手而滅俄又見¶
於西壁其色白又見東壁其色青狀皆如前拳擊亦滅¶
後黒面見於北牆貌益恐人其大則倍甥滋怒擊數拳¶
<pb:KR3l0118_WYG_361-12a>¶
不去㧞刀刺之乃中面乃去牆來掩甥手推之不能去¶
黒面遂合於甥面色如漆甥仆地死及殯殮其色終不¶
改(出記/聞)¶
　　　　元自虛¶
開元中元自虚為汀州刺史至郡部衆官皆見有一人¶
年垂八十自稱蕭老一家數口在使君宅中累世幸不¶
占㕔堂言訖而没自後凡有吉凶蕭老必預報無不應¶
者自虛剛正常不信之而家人每夜見怪異或見有人¶
<pb:KR3l0118_WYG_361-12b>¶
坐於簷上脚垂於地或見人兩兩三三空中而行或抱¶
嬰兒問人乞食或有美人濃粧美服在月下言笑多擲¶
磚瓦家人乃白自虚曰常聞厨後空舍是神堂前人皆¶
以香火事之今不然故妖怪如此自虚怒殊不信忽一¶
日蕭老謁自虚云今當逺訪親舊以數口為託言訖而¶
去自虛以問老吏吏云常聞使宅堂後枯樹中有山魈¶
自虛令積柴與樹齊縱火焚之聞樹中寃枉之聲不可¶
聽月餘蕭老歸縞素哀哭曰無何逺出委妻子於賊手¶
<pb:KR3l0118_WYG_361-13a>¶
今四海之内孑然一身當令公知之耳乃於衣帶解一¶
小合大如彈丸擲之於地云速去速去自虚俯拾開之¶
見有一小虎大纔如蠅自虚欲捉之遂跳於地已長數¶
寸跳擲不已俄成大虎走入中門其家大小百餘人盡¶
為所斃虎亦不見自虚者亦一身而已(出㑹昌/解頤録)¶
　¶
　¶
　¶
<pb:KR3l0118_WYG_361-13b>¶
　¶
　¶
　¶
　¶
　¶
　¶
　¶
　太平廣記卷三百六十一¶
