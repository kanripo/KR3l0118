# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:27.846532
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三百九十
<pb:KR3l0118_WYG_390-1a>¶
欽定四庫全書¶
　太平廣記卷三百九十　　宋　李昉等　編¶
　　塚墓二¶
　　　奴官冡　　　盧涣　　　　趙冬曦¶
　　　丁永興　　　嚴安之　　　女媧墓¶
　　　李邈　　　　賈耽　　　　張式¶
　　　樊澤　　　　齊景公墓　　郭&KR0105;¶
　　　夀安土棺　　李思恭　　　武瑜¶
<pb:KR3l0118_WYG_390-1b>¶
　　　曹王墓　　　韓建　　　　海陵夏氏¶
　　　廬陵彭氏　　武夷山　　　林賛堯¶
　　　張匡紹軍卒　馬黄谷冡　　秦進崇¶
　　　和文¶
　　　　奴官冡¶
鄼縣有後漢奴官冡初村人田於其側毎至秋穫近冡¶
地多失穟不稔積數嵗己苦之後恒夜徃伺之見四大¶
鵞從冢中出食禾逐即入去村人素聞奴官冡有寳乃¶
<pb:KR3l0118_WYG_390-2a>¶
相結開之初入埏前見有鵞鼓翅擊人賊以棒反擊之¶
皆不復動乃銅鵞也稍稍入外㕔得寳劍二枚其他器¶
物不可識者甚衆次至大藏水深有紫衣人當門立與¶
賊相擊賊等羣争往擊次其人衝賊走出縣大呌云賊¶
刼吾墓門主者曰君墓安在答曰正奴官冢是也縣令¶
使里長逐賊至皆擒之開元末明州刺史進三十餘事¶
(出廣/異記)¶
　　　　盧涣¶
<pb:KR3l0118_WYG_390-2b>¶
黄門侍郎盧渙為明州刺史屬邑翁山縣溪谷迥無人¶
嘗有盗發墓云初行見車轍中有花塼因掲之知是古¶
冢乃結十人縣投狀請路旁居止縣許之遂種麻令外¶
人無所見即悉力發掘入其隧路漸至壙中有三石門¶
皆以鐵封之其盗先能誦呪因齋戒近之至日兩門開¶
毎門中各有銅人銅馬數百執持干戈其制精巧盗又¶
齋三日中門半開有黄衣人出曰漢征南將軍劉(忘/名)使¶
来相聞某生有征伐大勲及死勅令䕶𦵏又鑄銅人馬¶
<pb:KR3l0118_WYG_390-3a>¶
等以象存日儀衞奉計来此必要財貨所居之室實無¶
他物且官𦵏不瘞寳貨何必苦以神呪相侵若更不已¶
當不免兩損言訖復入門合如初又誦呪數日不已門¶
開一青衣又出𫝊語盗不聴兩扇欻闢大水漂蕩盗皆¶
溺死一盗能泅而出自縳詣官具説本末渙令復視其¶
墓中門内有一石牀骷體枕之水漂已半垂於牀下因¶
却為封兩門窒隧路矣(出元/怪録)¶
　　　　趙冬曦¶
<pb:KR3l0118_WYG_390-3b>¶
華隂太守趙冬曦先人壟在皷城縣天寳初將合附焉¶
啓其父墓而樹根滋蔓圍繞父棺懸之於空遂不敢發¶
以母柩置於其旁封墓而返宣城太守刁緬改𦵏二親¶
緬亦納母棺於其側封焉後門緒昌盛也冬曦兄弟七¶
人皆秀才有名當世四人至二千石緬三為將軍門施¶
長㦸開元二十年萬年有人父殁後家漸富遂𦵏父櫬¶
亦為縈繞不可解其人遂刀斷之根皆流血遂以𦵏既¶
而家道稍衰死亡俱盡(出記/聞)¶
<pb:KR3l0118_WYG_390-4a>¶
　　　　丁永興¶
髙唐縣南有鮮卑城舊𫝊鮮卑聘燕享於此城旁有盗¶
跖冢冢極髙大賊盗嘗私祈焉齊天保初縣令丁永興有¶
羣盗刼其部内興乃宻令人冢傍伺之果有祀者乃執¶
詣縣按殺之自後祀者頗絶皇覽言盗跖冢在河東按¶
盗跖死於東陵此地古名東平陵疑此近之(出酉陽/雜爼)¶
　　　　嚴安之¶
天寳初嚴安之為萬年縣捕賊官亭午有中使黄衣乗¶
<pb:KR3l0118_WYG_390-4b>¶
馬自門馳入宣勅曰城南十里某公主墓見&KR0013;賊刼宣¶
使往捕之不得漏失安之即領所由并器杖往掩捕見¶
六七人方穴地道纔及埏路一時擒獲安之令求中使¶
不得因思之曰賊方開冢天子何以知之至縣乃盡召¶
賊訊其事賊曰纔開墓即覺有異自知必敗至第一門¶
有明器勅使數人黄衣騎馬内一人揖鞭状如走勢幞¶
頭脚亦如風吹直豎眉目已来悉皆飛動某即知必敗¶
也安之即思前勅使状貌兩明器勅使耳(出逸/史)¶
<pb:KR3l0118_WYG_390-5a>¶
　　　　女媧墓¶
潼闗口河潭上有樹數株雖水暴漲亦不漂没時人號¶
為女媧墓唐天寳十三年五月内因大風吹失所在乾¶
元二年六月虢州刺史王晉光上言今月一日河上側¶
近忽聞風雷曉見墳踊出上有雙栁樹下巨石栁各高¶
丈餘(出唐/歴)¶
　　　　李邈¶
劉晏判官李邈荘在髙陵荘客欠租課積五六年邈因¶
<pb:KR3l0118_WYG_390-5b>¶
罷歸荘方將責之見倉庫盈羡輸尚未畢邈怪問悉曰¶
某久為盗近開一古冢冢西去荘十里極髙大入松林¶
二百步方至墓墓側有碑斷倒草中字磨滅不可讀初¶
旁掘數十丈遇一石門錮以鐵汁累日洋糞沃之方開¶
開時箭出如雨射殺數人衆懼欲出某審無他必設機¶
耳乃令投石其中毎投箭輒出投十餘石箭不復發因¶
列炬而入至開重門有木人數十張目運劍又傷數人¶
衆以棒擊之兵仗悉落四壁各畫兵衞之像南壁有大¶
<pb:KR3l0118_WYG_390-6a>¶
漆棺懸以鐡索其下金玉珠璣堆積衆懼未即掠之棺¶
兩角忽䬃䬃風起有沙撲人而須臾風甚沙出如注遂¶
殁至髁衆驚恐退走比出門已塞矣一人復為沙埋死¶
乃同酹地謝之誓不發冢水經言越王句踐都瑯琊欲¶
移允常冢冢中生風飛沙射人人不得近遂止按漢舊¶
儀將作營陵地内方丈外設伏弩伏火&KR0211;矢與沙蓋古¶
製有此機也(出酉陽/雜爼)¶
　　　　賈耽¶
<pb:KR3l0118_WYG_390-6b>¶
賈耽在滑州境内天旱耽召大將二人謂曰今嵗荒煩¶
君二人救民也皆言茍利軍州死不足辭耽笑曰君可¶
辱為健步明日當有兩騎衣慘緋所乗馬蕃步鬛長經¶
市出城可隨之識其所滅處則吾事諧矣二將乃裹糧¶
衣皁衣尋之果有二緋衣經市至野行二百餘里暎大¶
冢而滅遂纍石表之信宿而返耽大喜發數百人具畚¶
鍤與二將偕徃發冢得陳粟數十萬斛人竟莫之測(出/酉)¶
(陽雑/爼)¶
<pb:KR3l0118_WYG_390-7a>¶
　　　　張式¶
張式幼孤奉遺命葬於洛京時周士龍識地形稱郭璞¶
青烏之流也式與同之外野歴覽三日而無獲夜宿村¶
舎時冬寒室内惟一榻式則籍地士龍據榻以憩士龍¶
夜久不寐式兼衣擁爐而寝欻然驚魘曰親家士龍遽¶
呼之式固不自知久而復寐又驚魘曰親家士龍又呼¶
之式亦自不知所謂及曉又與士龍同行出村之南南¶
有土山士龍駐馬遥望曰氣勢殊佳則與式步履久之¶
<pb:KR3l0118_WYG_390-7b>¶
南有村夫伐木逺見士龍相地則荷斧遽至曰官等得¶
非擇𦵏地乎此地乃某之親家所有如可則某請導致¶
焉士龍謂式曰疇昔夜夢再驚皆曰親家豈非神明前¶
定之證與遂卜𦵏焉而式累世清貴(出集/異記)¶
　　　　樊澤¶
樊澤為襄陽節度有巡官張某者父為邕管經略使𦵏¶
於鄧州北數十里張兄弟三人忽同時夢其父曰我𦵏¶
墓某夜&KR0013;刼賊將衣物今日入城来停在席㡌行汝宜¶
<pb:KR3l0118_WYG_390-8a>¶
速徃擒之日出後即不得矣張兄弟夜起泣涕相告未¶
明叩州門見澤具白其事立召都虞候令捕之同黨六¶
人并賊帥之妻皆獲澤引入面問之曰汝刼此墓有異¶
&KR0088;賊曰某今日之事亦無所𨼆必是為神理所殛某夫¶
妻業刼冢已十餘年毎刼夫妻&KR0157;酒&KR0761;火諸徒黨即開¶
墓至棺蓋某夫妻與其亡人遞為斟酌某自飲一盞曰¶
客欲一盞即以酒瀝於亡人口中云主人飲一盞又妻¶
飲一盞遍便云酒錢何處出其妻應云酒錢主人出遂¶
<pb:KR3l0118_WYG_390-8b>¶
取衣物寳貨等某昨開此墓見棺中人紫衣玉帶其状¶
如生某依法飲酒及瀝酒云至主人一盞言訖亡人笑¶
某等驚甚便扶起唯枯骨耳遂解腰帶亡人呼曰緩之¶
我腰痛某輩皆驚懼遂馳出自此神魂惝怳即知必敗¶
悉殺之數日鄧州方上其事(出逸/史)¶
　　　　齊景公墓¶
貝邱縣東北齊景公墓近世有人開之下入三丈石函¶
中得一鵞鵞迴轉翅以撥石復下入一丈便有青氣上¶
<pb:KR3l0118_WYG_390-9a>¶
騰望之如陶烟飛鳥過之輒墮死遂不敢入(出酉陽/雜爼)¶
　　　　郭&KR0105;¶
潞州軍挍郭&KR0105;先為邯鄲郡牧使因兄亡遂入鄆州舉¶
其先同塋於磁州滏陽縣接山上中多石有力者卒共¶
鑿石為穴誼之所卜亦鑿焉即日倍加忽透一穴穴中¶
有石長可四尺形如守宫支體首尾畢具役者誤斷焉¶
&KR0105;惡之將别卜地白於劉從諫從諫不許因葬焉後月¶
餘&KR0105;陷於厠幾死骨肉奴婢相繼死者二十餘口自是¶
<pb:KR3l0118_WYG_390-9b>¶
嘗恐悸寤寐不安因表請罷職從諫以都押衙焦長楚¶
之務與誼對換及劉積阻兵誼為其魁軍破梟首其家¶
無少長悉投死井中鹽州從事鄭賓于言石守宫見在¶
磁州官庫中(出酉陽/雜爼)¶
　　　　夀安土棺¶
夀安之南有土峯甚峻乾寕初因雨而圯半壁銜土棺¶
棺下有木横亘之木見風成塵而土形尚固邑令滌之¶
泥汨於水粉膩而蠟黄剖其腹依稀骸骨因徵近代無¶
<pb:KR3l0118_WYG_390-10a>¶
以土為周身之器者戴記云夏后氏堲周葢其時也(出/唐)¶
(闕/史)¶
　　　　李思恭¶
乾寧三年丙辰蜀州刺史節度叅謀李思恭埋弟於成¶
都錦浦里北門内西迴第一宅西與李冰祠鄰距宅之¶
北地形漸髙岡走西南與祠相接於其堂北鑿池五六¶
尺得大冢甎甓甚固於甎外得金錢數十枚各重十七¶
八銖徑寸七八分圓而無孔去縁二分有𨼆起規規内¶
<pb:KR3l0118_WYG_390-10b>¶
面各有書二十一字其縁甚薄有刃焉督役者馳其二¶
以白思恭命使者入青城雲溪山居以示道士杜光庭¶
云此錢得有石餘思恭命并金錢復瘞之但不知誰氏¶
之墓也其地北百步所有石笋知石笋即此墓之闕矣¶
自此甚靈人不敢犯其後蜀主改置祠堂享之(出廣/異記)¶
　　　　武瑜¶
安州城東二十餘里有大墓羣盗發之數日乃開得金¶
釵百餘枚合重百斤有石座雜寳古腰帶陳列甚多取¶
<pb:KR3l0118_WYG_390-11a>¶
其一帶隨手有水湧俄頃滿墓所開之處尋自閉塞盗¶
以二釵子獻刺史武瑜夜夢一人古服侍從極多来謁¶
云南蠻武相公也為羣盗壊我居處以君宗姓願為修¶
之盗當發狂相次皆卒(出録/異記)¶
　　　　曹王墓¶
永平乙亥嵗有説開封人發曹王&KR0399;墓取其石人羊馬¶
磚石之屬見其棺宛然而隨手灰滅無復形骨但有金¶
器數事棺前有鑄銀盆廣三尺滿盆貯水中坐玉嬰兒¶
<pb:KR3l0118_WYG_390-11b>¶
髙三尺水無減耗則泓師所云墓中貯玉則草木温潤¶
貯金多則草木焦枯曹王自貞元之後歴二百嵗矣盆¶
水不減玉之潤也(出録/異記)¶
　　　　韓建¶
韓建䘮母卜𦵏地有術士云秪有一穴可致大錢而不久¶
即散若華州境内莫加於此也建乃於此𦵏母明年大¶
駕来幸四海之人罔不臻湊建乃廣收商税二載之後¶
有錢九百萬貫復三年為朱梁所有(出中韓/故事)¶
<pb:KR3l0118_WYG_390-12a>¶
　　　　海陵夏氏¶
戊戌嵗城海陵縣為郡侵人冢墓有市儈夏氏其先嘗¶
為鹽商墓在城西夏改𦵏其祖百一十年矣開棺惟有¶
白骨而衣服器物皆儼然如新無所損汚有紅錦&KR0013;文¶
彩尤異夏方貧皆取賣之人競以善價買云其餘冢雖¶
歴年未久而皆腐敗矣(出稽/神録)¶
　　　　廬陵彭氏¶
廬陵人彭氏𦵏其父有術士為卜地曰𦵏此當世為藩¶
<pb:KR3l0118_WYG_390-12b>¶
牧郡守彭從之又掘坎術士曰深無過九尺久之術士¶
暫憩他所役者遂掘丈餘欻有白鶴自地出飛入雲中¶
術士歎恨而去今彭氏子孫有為縣令者(出稽/神録)¶
　　　　武夷山¶
建州武夷山或風雨之夕聞人馬簫管之聲及明則有¶
棺椁在懸崖之上中有脛骨一節土人謂之仙人換骨¶
函近代有人深入絶壑俯見一函其上題云潤州朝京¶
門内染師張某第三女好事者記之後至潤州果得張¶
<pb:KR3l0118_WYG_390-13a>¶
氏之居云第三女未嫁而卒已數嵗因發其墓則空棺¶
矣(出稽/神録)¶
　　　　林賛堯¶
丙午嵗漳州禆將林賛堯殺監軍中使據郡及保山巖¶
以為營掘地得一古冢棺椁皆腐中有一女子衣服容¶
貌皆如生舉體猶有暖氣軍士取其金銀釵鐶而棄其¶
屍又發一冢開棺見一人披髪覆面蹲於棺中軍士駭¶
懼致死者數人賛堯竟伏誅(出稽/神録)¶
<pb:KR3l0118_WYG_390-13b>¶
　　　　張匡紹軍卒¶
丙午嵗江南之師圍留安軍政不肅軍士發掘冢墓以¶
取財物諸將莫禁監軍使張匡紹所將卒二人發城南¶
一冢得一椰實柸以獻匡紹因曰某發此墓開棺見緑¶
衣人面如生懼不敢犯墓中無他珍唯得此柸耳既還¶
營而緑衣人已坐某房矣一日數見意甚惡之居一二¶
日二卒皆戰死(出稽/神録)¶
　　　　馬黄谷冢¶
<pb:KR3l0118_WYG_390-14a>¶
安州城南馬黄谷冢左有大冢棺椁已腐唯一髑髏長¶
三尺陳人左鵬親見之焉(出稽/神録)¶
　　　　秦進崇¶
周顯徳乙夘嵗偽連水軍使秦進崇修城發一古冢棺¶
椁皆腐得古錢破銅鏡數枚復得一缾中更有一缾黄¶
質黒文成隷字云一雙青鳥子飛来五兩頭借問船輕¶
重寄信到揚州其明年周師伐吴進崇死之(出稽/神録)¶
　　　　和文¶
<pb:KR3l0118_WYG_390-14b>¶
蜀人王昭逺戊午嵗為巡邊制置使及文州遇軍人喧¶
聚問之言舊冢内有尸不壊或以磚石投之其聲鏗然¶
昭逺往見其形質儼然如新逝者冢中得石版云有唐¶
故文州馬步都虞候和文年五十八大中五年辛未五¶
月五日卒𦵏於此昭逺致祭復令掩閉之於墓側刻石¶
以銘之(出野人/閑話)¶
　¶
　太平廣記卷三百九十¶
