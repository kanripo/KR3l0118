# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:22.099644
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百七十八
<pb:KR3l0118_WYG_178-1a>¶
欽定四庫全書¶
　太平廣記卷一百七十八¶
　　貢舉一¶
　　　總叙進士科　進士歸禮部　府解¶
　　　諸州解　　　試雜文　　　内出題¶
　　　放雜文牓　　放牓　　　　五老牓¶
　　　謝恩　　　　期集　　　　過堂¶
　　　題名　　　　闗試　　　　讌集¶
<pb:KR3l0118_WYG_178-1b>¶
　　　　總叙進士科¶
進士科始於隋大業中盛於貞觀永徽之際縉紳雖位¶
極人臣不由進士者終不為美以至嵗貢恒不減八九¶
百其推重謂之白衣公卿又曰一品白衫其艱難謂之¶
三十老明經五十少進士其負倜儻之才變通之術蘓¶
張之辨說荆聶之膽氣仲由之武勇子房之籌畫𢎞羊¶
之書算方朔之談諧咸以是而晦之修身愼行雖處子¶
之不若其有老死於文塲者亦無所恨故有詩曰太宗¶
<pb:KR3l0118_WYG_178-2a>¶
皇帝眞長筭賺得英雄盡白頭李肇曰進士為時所尚¶
乆矣是故俊乂由此出者終身為文人故爭名常切為¶
時所弊其都㑹謂之舉塲通稱謂之秀才投刺謂之鄉¶
貢得第謂之前進士互相推敬謂之先輩俱捷謂之同¶
年(近年及第未過關試皆稱新及第進士所以韓中丞/儀常有知聞近過關試議以一篇記之曰短行軸了)¶
(付三銓休把新銜惱必先今日/便稱前進士好留春色與明年)有司謂之座主京兆府¶
考而升者謂之等第外府不試而貢者謂之拔解(然拔/解亦)¶
(須預託人為詞/賦非謂白薦)將試相保謂之合保羣居而賦謂之私¶
<pb:KR3l0118_WYG_178-2b>¶
試造請權要謂之闗節激揚聲價謂之還往既捷列姓¶
名於慈恩寺塔謂之題名大讌於曲江亭子謂之曲江¶
㑹(曲江大㑹在闗試後亦謂聞喜宴後/同年各有所之亦謂之為離㑹可也)籍而入選謂之¶
春闈不捷而醉飽謂之打毷氉匿名造牓謂之無名子¶
退而肄業謂之過夏執業以出謂之夏課挾藏入試謂¶
之書䇿此其大畧者也其風俗繫於先達其制置存於¶
有司雖然賢者得其大者故位極人臣常十有二三登¶
顯列十有六七而元魯山張睢陽有焉劉闢元翛有焉¶
<pb:KR3l0118_WYG_178-3a>¶
(出國/史補)¶
　　　　進士歸禮部¶
俊秀等科此皆考功主之開元二十四年員外郎李昻¶
性不容物乃集貢士與之約曰文之美惡悉之矣考校¶
取檢存乎至公如有請託於人當悉落之昻外舅常與¶
進士李權鄰居相善遂言之於昻昻果怒集貢人數權¶
之過權謝曰人或猥知竊聞於左右非求之也昻因曰¶
觀衆君子之文信美矣然古人云瑜不掩瑕忠也其詞¶
<pb:KR3l0118_WYG_178-3b>¶
或有不典雅與衆詳之若何皆曰唯權出謂衆曰向之¶
言其意屬我也昻意在此吾落必矣又何籍焉乃隂求¶
昻瑕他日昻果摘權章句小疵牓於通衢以辱之權拱¶
而前謂昻曰禮尚往來鄙文之不臧既得而聞矣而執¶
事昔以雅什嘗聞於道路愚將切磋可乎昻怒而應曰¶
有何不可權曰耳臨清渭洗心向白雲閒豈執事之詞¶
乎昻曰然權曰昔唐堯老耄厭倦天下將禪許由由惡¶
聞故洗耳今天子春秋鼎盛不揖譲於足下而洗耳何¶
<pb:KR3l0118_WYG_178-4a>¶
哉昻聞惶駭訴於執政謂權狂不遜遂下權吏初昻强¶
愎不受囑請及有勢位求者莫不允從由是廷議以省¶
郎位輕不足以伏多士乃命禮部侍郎專知焉(出摭/言)¶
　　　　府解¶
京兆府解送自開元天寶之際率以在上十人謂之等¶
第必求名實相副以滋教化之源小宗伯倚而選之或¶
悉中第不然十得其七八茍異於是則往往牒貢院請¶
放落之由暨咸通乾符則為形勢吞爵臨制近同及第¶
<pb:KR3l0118_WYG_178-4b>¶
得之者首相誇託車服多侈靡不以為僭仍期集人事¶
眞實之士不復齒矣所以廢置不定職此之由(出摭/言)¶
　　　　諸州解¶
同華解與京兆無異若首送無不捷者元和中令狐楚¶
鎭三峰時及秋賦牓云特置五塲試蓋詩歌文賦帖經¶
為五常年以清要書題求薦者率不減十數人其年莫¶
有至者雖不逺千里而來聞是皆寢去惟盧𢎞正獨詣¶
華請試公命供帳酒饌侈靡於往時華之寄客畢縱觀¶
<pb:KR3l0118_WYG_178-5a>¶
於側𢎞正自謂獨步楚命日試一塲務精不務敏也𢎞¶
正已試兩塲馬植下解狀植將家子從事輩皆竊笑楚¶
曰此未可知既而試登山採珠賦略曰文豹且異於驪¶
龍採斯疎矣白石又殊於老蚌割莫得之楚大伏其精¶
當遂奪𢎞正解頭後𢎞正自丞郎使判鹽鐡俄而為植¶
所據𢎞正以手札戲植曰昔日華元已遭毒手今來鹺¶
務又中老拳大中中紇干峻與魏&KR0008;争府元而紇干屈¶
居其下翌日&KR0008;暴卒時峻父方鎮南海由是為無名子¶
<pb:KR3l0118_WYG_178-5b>¶
所謗曰離南海之日應得數斤當北闕之前未銷一捻¶
因此峻兄弟皆罷舉張又新時號張三頭(進士狀頭宏/詞敕頭京兆)¶
(解/頭)¶
　　　　試雜文¶
垂拱元年吳道古等二十七人及第牓後敕批云略觀¶
其䇿並未盡善若依令式及第者惟止一人意欲廣收¶
通滯並許及第後至調露二年考功員外劉恩立奏議¶
加試帖經與雜文文髙者放入䇿㝷以則天革命事復¶
<pb:KR3l0118_WYG_178-6a>¶
因循至神龍二年方行三塲試故恒列詩賦題目於牓¶
中矣(出摭/言)¶
　　　　内出題¶
開成中髙諧知舉内出霓裳羽衣曲賦太學創置石經¶
詩進士試詩賦自此始也(出盧氏/雜説)¶
　　　　放雜文牓¶
常袞為禮部判雜文牓後云他日登庸心無不鋭通宵¶
絶筆恨即有餘所放雜文過者常不過百人鮑祭酒防¶
<pb:KR3l0118_WYG_178-6b>¶
為禮部帖經落人亦甚時謂之常雜鮑帖(出𫝊載/故實)¶
　　　　放牓¶
貞觀初放牓日太宗私幸端門見進士於牓下綴行而¶
出喜謂侍臣曰天下英雄入吾彀中矣進士牓頭豎粘¶
黄紙四張以氊筆淡墨袞轉書曰禮部貢院四字或曰¶
文皇頃以飛帛書之又云象隂注陽受之狀進士舊例¶
於都省御考試南院放牓(南院乃禮部主事受領文書/於此凡版様及諸色條流多)¶
(於此/例之)張牓牆乃南院東牆也别築𧺫一堵髙丈餘外有¶
<pb:KR3l0118_WYG_178-7a>¶
壖垣未辨色即自北院將牓就南院張之元和六年為¶
監生郭東里決破棘籬(籬在壖垣之下南/院正門外亦有之)坼裂文牓因¶
之後來多以虛牓自省門而出正牓張亦稍晚(出摭/言)¶
　　　　又¶
鄭薰知舉放牓日唯舎人畢諴到宅謝恩至蕭倣放牓¶
日並無朱紫及門時論誚之(出盧氏/雜説)¶
　　　　五老牓¶
天復元年杜德祥牓放曹松王希羽劉象柯崇鄭希顏¶
<pb:KR3l0118_WYG_178-7b>¶
等及第時上新平内難聞放新進士喜甚詔選中有孤¶
貧屈人宜令以名聞特敕授官故德祥以松等塞詔各¶
授挍正制略曰念爾登科之際當予反正之年宜降異¶
恩各膺寵命松舒州人學賈司倉為詩此外無他能時¶
號松啓事為送羊脚狀希羽歙州人詞藝優博松希羽¶
甲子皆七十餘象京兆人崇希顏閩人皆以詩卷及第¶
亦俱年逾耳順矣時謂五老牓(出摭/言)¶
　　　　謝恩¶
<pb:KR3l0118_WYG_178-8a>¶
放牓後狀元已下到主司宅門下馬綴行而立歛名紙¶
通呈門人並叙立於階下北上東向主司列席褥東面¶
西向主事揖狀元已下與主司對拜拜訖狀元出行致¶
詞又退著行各拜主司答拜拜訖主司云請諸郎君敘¶
中外狀元已下各各齒叙便謝恩餘人如狀元禮禮訖¶
主事云請狀元曲謝名第第幾人謝衣鉢(衣鉢謂得主/司名第其或)¶
(與主司先人同名第即謝大/衣鉢如踐世科即感泣而謝)謝訖登即狀元與主司對¶
座於時公卿來看皆南行叙座飲酒數巡便𧺫赴期集¶
<pb:KR3l0118_WYG_178-8b>¶
院(或云此禮部不恒即有於都省至謝/公卿來看者或不坐而即囬馬也)三日後又曲謝¶
其日主司方一一言及薦導之處俾其各謝挈維之力¶
茍特達而取亦要言之矣(出摭/言)¶
　　　　期集¶
謝恩後方詣期集院大凡未敕下已前每日期集兩度¶
詣主司之門然三日後主司堅請已即止同年初到集¶
所團司所由輩參狀元後更參衆郎君拜訖俄有一吏¶
當中庭唱曰諸郎君就坐雙東隻西其亂者罰不少又¶
<pb:KR3l0118_WYG_178-9a>¶
出抽名紙錢(毎人十貫文其叙名紙見狀元俄/於衆中驀抽三五箇便出此錢)鋪底錢¶
自狀元已下每人三十貫文(出摭/言)¶
　　　　過堂¶
敕下後新及第進士過堂其日團司先於光範門裏東¶
具供帳備酒食同年於此候宰相上堂後於時主司亦¶
命召知聞三兩人㑹於他處此筵罰錢不少宰相既集¶
堂吏來請名紙生徒隨座主至中書宰相横行都堂門¶
裏叙立堂吏通云禮部某姓侍郎領新及第進士見相¶
<pb:KR3l0118_WYG_178-9b>¶
公俄而有一吏抗聲屈主司及登階長揖而退立於門¶
側東向然後狀元已下敘立階上狀元出行行致詞云¶
今月某日禮部放牓某等幸忝成名皆在相公陶鎔之¶
下不任感懼(狀元在左右/即云夢瞿)言揖退位乃自狀元已下一¶
一自稱姓名訖堂吏云典客主司復長揖領生徒退詣¶
舍人院主司欄入舍人公服靸鞋延接主司然舍人禮¶
貌謹敬有加隨事叙杯酒然於階前鋪席褥舍人登席¶
諸生皆拜舍人答拜狀元出行致詞答拜又拜如初便¶
<pb:KR3l0118_WYG_178-10a>¶
出於廊下候主司出一揖而已當時詣宅謝恩便致飲¶
席(出摭/言)¶
　　　　題名¶
神龍已來杏園宴後皆於慈恩塔下題名同年中推一¶
善書者紀之他時有將相則朱書之及第後知聞或遇未¶
及第時題名處則為添前進士字故昔人有詩云㑹題名處¶
添前字遊出城人乞舊衣(出摭/言)¶
　　　　闗試¶
<pb:KR3l0118_WYG_178-10b>¶
吏部員外於南省試判兩節試後授春闗謂之闗試諸¶
生謝恩其日稱門生謂之一日門生自此方屬吏部矣(闕/)¶
　　　　讌集¶
曲江亭子安史未亂前諸司皆有列於岸滸幸蜀之後¶
皆燼於兵火矣唯尚書省亭子存焉進士開讌常寄其¶
間既撒饌則移樂泛舟都為恒例宴前數日行市駢闐¶
於江顏其日公卿家傾城縱觀於此有若東榻之選者¶
十八九鈿車珠幕櫛比而至或曰乾符中薛能為大京¶
<pb:KR3l0118_WYG_178-11a>¶
兆尹楊知至將攜家遊致書於能假舫子已為新人所¶
假能答書曰已為四十子之鳩居知至得書怒曰昨日¶
郎吏敢此無禮能自吏部郎中拜京兆少尹權知大尹¶
開成五年李景譲中牓於時上在諒闇乃放新人遊宴¶
率常雅飲詩人趙嘏以詩寄之曰天上髙髙月桂叢分¶
明三十一枝風滿懐春色向人動遮路亂花迎馬紅鶴¶
馭迥飄雲雨外蘭亭不在管絃中居然自是前賢事何¶
必青樓倚翠空寶厯楊嗣復具慶下繼放兩牓時於陵¶
<pb:KR3l0118_WYG_178-11b>¶
自東洛入覲嗣復率生徒迎於潼闗既而大宴於新昌¶
里第於陵與所執坐於正寢公領諸生翊坐於兩序時¶
元白俱在皆賦詩於席上唯刑部侍郎楊汝士詩後成¶
元白覽之失色詩曰隔坐應須賜御屏盡將仙翰入髙¶
冥文章舊價留鴛掖桃李新隂在鯉庭再嵗生徒陳賀¶
宴一時良史盡𫝊馨當時疏傅雖云盛詎有兹筵醉醁¶
醽汝士其日大醉歸來謂子弟曰我今日壓倒元白(出/摭)¶
(言/)¶
<pb:KR3l0118_WYG_178-12a>¶
　¶
　¶
　¶
　¶
　¶
　¶
　¶
　¶
<pb:KR3l0118_WYG_178-12b>¶
　¶
　¶
　¶
　¶
　¶
　¶
　¶
　太平廣記卷一百七十八¶
