# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:21.711670
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百六十三
<pb:KR3l0118_WYG_163-1a>¶
欽定四庫全書¶
　太平廣記卷一百六十三¶
　　䜟應¶
　　　厯陽媪　　　孫權　　　　髙熲¶
　　　神堯　　　　唐髙祖　　　太行山¶
　　　桑條歌　　　突厥鹽　　　封中嶽¶
　　　楊柳謡　　　黄麞歌　　　苾挈兒¶
　　　安樂寺　　　烏鵲窠　　　鯉魚兒¶
<pb:KR3l0118_WYG_163-1b>¶
　　　挽天樞　　　黄犢子　　　駱賔王¶
　　　天后　　　　閻知微　　　長孫無忌¶
　　　魏王　　　　武媚娘　　　孝和¶
　　　魏叔麟　　　武三思　　　孫佺¶
　　　張易之　　　飲酒令　　　白馬寺¶
　　　李蒙　　　　李遐周　　　誌公詞¶
　　　李懷光　　　王鐸　　　　木成文¶
　　　草重生　　　唐國閏　　　竹&KR2411;¶
<pb:KR3l0118_WYG_163-2a>¶
　　　　厯陽媪¶
厯陽縣有一媪常為善忽有少年過門求食媪待之甚¶
恭臨去謂媪曰時往縣門見門閫有血可登山避難自¶
是媪日往之門吏問其狀媪具以少年所教答之吏即¶
戲以雞血塗門閫明日媪見有血乃㩦雞籠走上山其¶
夕縣陷為湖今和州厯陽湖是也(出獨/異記)¶
　　　　孫權¶
湓口城漢髙祖六年灌嬰所築建安中孫權經住此城¶
<pb:KR3l0118_WYG_163-2b>¶
自標作井地遂得故井井中有銘石云漢六年潁隂侯¶
開此井卜云三百年當塞塞後不度百年當為應運者¶
所開權見銘欣悦以為己瑞人咸異之(出張僧鑒/潯陽記)¶
　　　　髙熲¶
西京朝堂北頭有大槐樹隋曰唐興村門首文皇帝移¶
長安城將作木匠髙熲常坐此樹下檢挍後栽樹行不¶
正欲去之帝曰髙熲坐此樹下不須殺之至今先天一¶
百三十年其樹尚在柯葉森竦根株盤礴與諸樹不同¶
<pb:KR3l0118_WYG_163-3a>¶
承天門正當唐興村門首今唐家居焉(出朝野/僉載)¶
　　　　神堯¶
隋煬帝與神堯髙祖俱是獨孤外家然則神堯與煬帝¶
常悔恡每朝謁退煬帝背有詞然後因賜宴煬帝於衆¶
因戲神堯神堯髙顔面皺帝目為阿婆面神堯忿恚不¶
樂洎歸就第怏悵不已見文皇已下吿文皇皆無言次¶
吿竇皇后曰某身世可悲今日更被上顯毁云阿婆面¶
據是兒孫不免飢凍矣竇后欣躍曰此言可以室家相¶
<pb:KR3l0118_WYG_163-3b>¶
賀神堯不喻謂是解免之詞后曰公封於唐阿婆乃是堂主堂¶
者唐也神堯渙然氷釋喜悦與秦齊諸王私相賀焉(出芝/田錄)¶
　　　　唐髙祖¶
唐北京受瑞壇隋大業十三年髙祖令齊王元吉留守¶
辛丑獲青石若龍形文有丹書四字曰李淵萬吉齊王¶
獻之文字映澈宛若龜形帝乃令水漬磨以驗之數日¶
其字愈明内外畢賀帝曰上天明命貺以萬吉宜以少¶
牢祀石龜而爵龜人因立受瑞壇(出太原事/跡雜記)¶
<pb:KR3l0118_WYG_163-4a>¶
　　　　太行山¶
唐武德初太行山大聲曰唐國興理萬年(出太原事/跡雜記)¶
　　　　桑條歌¶
唐永徽年以後人唱桑條歌云桑條韋也女時韋也至神¶
龍年中逆韋應之諂佞者鄭愔作桑條樂詞十餘首進¶
之逆韋大喜擢為吏部侍郎賞縑百匹(出朝野/僉載)¶
　　　　突厥鹽¶
唐龍朔已來人唱歌名突厥鹽後周聖厯年中差閻知¶
<pb:KR3l0118_WYG_163-4b>¶
微和匈奴授三品春官尚書送武延秀娶成黙啜女送¶
金銀器物錦綵衣裳以為禮聘不可勝紀突厥翻動漢¶
使並沒立知微為可汗突厥鹽之應(出朝野/僉載)¶
　　　　封中嶽¶
唐調露中大帝欲封中嶽屬突厥叛而止後又欲封土¶
蕃入寇又停至永淳年又駕幸嵩嶽謠云嵩山凡幾層¶
不畏登不得只畏不得登三度徵兵馬傍道打騰騰嶽¶
下遘疫不愈迴至宫而崩(出朝野/僉載)¶
<pb:KR3l0118_WYG_163-5a>¶
　　　　楊柳謡¶
唐永淳之後天下皆唱楊柳楊柳漫頭駞後徐敬業犯¶
事出柳州司馬遂作偽敇自授揚州司馬殺長史陳敬¶
之據江淮反使李孝逸討之斬業首驛馬䭾入洛楊柳¶
楊柳漫頭駞此其應也(出朝野/僉載)¶
　　　　黄麞歌¶
周如意年已來始唱黄麞歌其詞曰黄麞黄麞草裏藏¶
彎弓射你傷俄而契丹反叛殺都督趙翽營府陷沒差¶
<pb:KR3l0118_WYG_163-5b>¶
總管曹仁師張𤣥遇麻仁節王孝傑前後百萬衆被賊¶
敗於黄麞谷諸軍並沒罔有孑遺黄麞之歌斯為驗矣¶
(出朝野/僉載)¶
　　　　苾挈兒¶
周垂拱已來京都唱苾挈兒歌詞皆是邪曲後張易之¶
小名苾挈(出朝野/僉載)¶
　　　　安樂寺¶
唐景龍年安樂公主洛州道光坊造安樂寺用錢數百¶
<pb:KR3l0118_WYG_163-6a>¶
萬童謡曰可憐安樂寺了了樹頭懸後誅逆韋并殺安¶
樂斬首懸於竿上改為悖逆庶人(出朝野/僉載)¶
　　　　烏鵲窠¶
唐神龍已後謡曰山南烏鵲窠山北金駱駝鎌柯不鑿¶
孔斧子不施柯此突厥彊盛百姓不得斫桑養蠶種禾¶
刈榖之應也(出朝野/僉載)¶
　　　　鯉魚兒¶
唐景龍中謡曰可憐聖善寺身著綠毛衣牽來河裏飲¶
<pb:KR3l0118_WYG_163-6b>¶
踏殺鯉魚兒至景雲中譙王從均州入都作亂敗走投¶
洛川而死(出朝野/僉載)¶
　　　　挽天樞¶
唐景雲中謠曰一條麻線挽天樞絶去也神武即位敕¶
令推倒天樞收銅並入尚方此其應驗(出朝野/僉載)¶
　　　　黄犢子¶
唐景龍中謡云黄牸犢子挽紖斷兩脚踏地鞋&KR0008;斷六¶
月平王誅逆韋挽紖斷者韋欲作亂鞋&KR0008;斷者事不成¶
<pb:KR3l0118_WYG_163-7a>¶
阿韋是黄犢之後也(出朝野/僉載)¶
　　　　駱賔王¶
唐明堂主簿駱賔王帝京篇曰倐忽摶風生羽翼須臾¶
失浪委泥沙賔王後與徐敬業興兵揚州大敗投江水¶
而死此其䜟也(出朝野/僉載)¶
　　　　天后¶
唐太宗之代有祕記云唐三代之後即女主武王代有¶
天下太宗密召李淳風以詢其事淳風對曰臣據𤣥𧰼¶
<pb:KR3l0118_WYG_163-7b>¶
推算其兆已成然其人已生在陛下宮内從今不踰四¶
十年當有天下誅殺唐氏子孫殆將殱盡帝曰求而殺¶
之如何淳風曰天之所命不可廢也王者不死雖求恐¶
不可得且據占已長成復在宮内已是陛下眷屬更四¶
十年又當衰老老則仁慈其於陛下子孫或不甚損今¶
若殺之即當復生更四十年亦堪御天下矣少壯嚴毒¶
殺之為血讐即陛下子孫無遺𩔖矣(出談/賔錄)¶
　　　　閻知微¶
<pb:KR3l0118_WYG_163-8a>¶
唐麟德已來百姓飲酒唱歌曲終而不盡者號為族鹽¶
後閻知微從突厥領賊破趙定後知微來則天大怒磔¶
於西市命百官射之河内王武懿宗去七步射三發皆¶
不中其怯懦也如此知微身上箭如蝟毛剉其骨肉夷¶
其九族疎親先不相識者皆斬之小兒年七八歳驅抱¶
向西市百姓哀之擲餅果與者仍相爭奪以為戲笑監¶
刑御史不忍害奏捨之其族鹽之言於斯應矣(出朝野/僉載)¶
　　　　長孫無忌¶
<pb:KR3l0118_WYG_163-8b>¶
唐趙公長孫無忌以烏羊毛為渾脱氊㡌天下慕之其¶
㡌為趙公渾脱後坐事長流嶺南渾脱之言於是效焉¶
(出朝野/僉載)¶
　　　　魏王¶
唐魏王為巾子向前踣天下欣欣慕之名為魏王踣後¶
坐死至孝和時陸頌亦為巾子同此樣時人又名為陸¶
頌踣未一年而陸頌殞(出朝野/僉載)¶
　　　　武媚娘¶
<pb:KR3l0118_WYG_163-9a>¶
唐永徽後天下唱武媚娘歌後立武氏為皇后大帝崩¶
則天臨朝改號大周二十餘年武氏彊盛武氏三王梁¶
魏定等並開府自餘郡五十餘人幾遷鼎矣(出朝野/僉載)¶
　　　　孝和¶
唐咸亨已後人皆云莫浪語阿婆嗔三叔聞時笑殺人¶
後果則天即位至孝和嗣之阿婆者則天也三叔者孝¶
和為第三也(出朝野/僉載)¶
　　　　魏叔麟¶
<pb:KR3l0118_WYG_163-9b>¶
唐魏僕射子名叔麟識者曰叔麟反語身戮也後果被¶
羅織而殺之(出朝野/僉載)¶
　　　　武三思¶
梁王武三思唐神龍初改封德靖王識者言德靖鼎賊¶
也果有窺鼎之志被鄭克等斬之(出朝野/僉載)¶
　　　　孫佺¶
唐孫佺為幽州都督五月北征時軍師李處郁諫五月¶
南方火北方水火入水必滅佺不從果沒八萬人昔竇¶
<pb:KR3l0118_WYG_163-10a>¶
建德救王世充於牛口谷時謂竇入牛口豈有還期果¶
被秦王所擒其孫佺之北也處郁曰飱若入咽百無一¶
全山東人謂濕飯為飱(音/孫)幽州以北並為燕地故云(出/朝)¶
(野僉/載)¶
　　　　張易之¶
天后時謡言曰張公喫酒李公醉張公者斥易之兄弟¶
也李公者言李氏太盛也(出朝野/僉載)¶
　　　　飲酒令¶
<pb:KR3l0118_WYG_163-10b>¶
唐龍朔年已來百姓飲酒作令云子母相去離連臺抝¶
倒子母者盞與盤也連臺者連盤抝盞倒也及天后永¶
昌中羅織事起有宿衞十餘人於清化坊飲為此令此¶
席人進狀吿之十人皆棄市自後廬陵徙均州則子母¶
相去離也連臺抝倒者則天被廢諸武遷放之兆(出朝野/僉載)¶
　　　　白馬寺¶
唐神武皇帝七月即位東都白馬寺鐵像頭無故自落¶
於殿門外自後捉搦僧尼嚴急令拜父母等未成者並¶
<pb:KR3l0118_WYG_163-11a>¶
停革後出者科決還俗者十八九焉(出朝野/僉載)¶
　　　　李蒙¶
開元五年春司天奏𤣥𧰼有謫見其災甚重𤣥宗震驚¶
問曰何祥對曰當有名士三十人同日寃死今新及第¶
進士正應其數其年及第李蒙者貴主家壻上不言其¶
事密戒主曰每有大遊宴汝愛壻可閉留其家主居昭¶
國里時大合樂音曲逺暢曲江漲水聨舟數艘進士畢集蒙¶
聞乃踰垣奔赴羣衆愜望才登舟移就水中暴風忽起畫舸¶
<pb:KR3l0118_WYG_163-11b>¶
平沉聲妓篙工不知紀極三十進士無一生者(出獨/異志)¶
　　　　李遐周¶
天寶中李遐周頗有道術多在禁署徙居宮觀於所居¶
院内題詩不啻千言皆預紀上皇幸蜀祿山僣位之事¶
初亦不悟後方豁然略舉一篇云燕市人皆去函關馬¶
不歸如逢山下鬼環上繫羅衣貴妃小字阿環山下鬼¶
嵬字也(出杼野/情詩)¶
　　　　誌公詞¶
<pb:KR3l0118_WYG_163-12a>¶
劉禹錫曰逆胡之將亂中原梁朝誌公大師已贈詞曰¶
兩角女子綠衣裳却背太行邀君王一止之月必消亡¶
兩角女子安字也綠者祿也一止正月也果正月敗亡¶
聖矣符誌公之寓言也(出劉公/嘉話錄)¶
　　　　李懷光¶
馬燧討李懷光自太原引兵至寶鼎下營問其地名埋¶
懷村乃大喜曰擒賊必矣(出國/史補)¶
　　　　王鐸¶
<pb:KR3l0118_WYG_163-12b>¶
唐乾符中荆州節度使晉公王鐸後為諸道都統時木¶
星入南斗數夕不退鐸觀之問諸星者吉凶安在咸曰¶
金火土犯斗即為災惟木當為福耳或然之時有術士¶
邊岡洞曉天文精通厯數謂晉公曰惟斗帝王之宮宿¶
惟木為福神當以帝王占之然則非福於今必當有驗¶
於後未敢言之他日晉公屏左右密問岡曰木星入斗¶
當王之兆木在斗中朱字也識者言唐世嘗有緋衣之¶
䜟或言將來革運或姓裴或姓牛以裴字為緋衣牛字¶
<pb:KR3l0118_WYG_163-13a>¶
著人即朱也所以裴晉公度牛相國僧孺每罹此謗李¶
衞公斥周秦行記乃斯事也安知鍾於碭山之朱乎(出/北)¶
(夢𤨏/言)¶
　　　　木成文¶
梁開平二年使其將李思安攻潞州營於壺口關伐木¶
為柵破一大木木中朱書𨽻文六字曰天十四載石進¶
思安表上之其羣臣皆賀以為十四年必有逺夷貢珍¶
寶者其司天少監徐鴻謂所親曰自古無一字為年號¶
<pb:KR3l0118_WYG_163-13b>¶
者上天符命豈闕文乎吾以丙申之年當有石氏王此¶
地者移四字中兩豎畫置天字左右即丙字也移四之¶
外圍以十字貫之即申字也後至丙申歳晉高祖以石¶
姓起并州如鴻之言(出稽/神錄)¶
　　　　草重生¶
初董昌未敗前狂人於越中旗亭客舍多題詩四句曰¶
日日草重生悠悠傍素城諸侯逐白兔夏滿鏡湖平初¶
人不曉其詞及昌敗方悟草重董字日日昌字素城越¶
<pb:KR3l0118_WYG_163-14a>¶
城隋越國公楊素所築也諸侯者猴乃錢鏐申生屬也¶
白兔昌卯生屬也夏滿六月也鏡湖者越中也(出㑹/稽錄)¶
　　　　唐國閏¶
偽蜀後主王衍以唐襲宅建上清宮於老君尊像殿中¶
列唐朝十八帝真乃備法駕謁之識者以為拜唐乃歸¶
命之先兆也先是司天監胡秀林進厯移閏在丙戌年¶
正月有向隱者亦進厯用宣明法閏乙酉年十二月既¶
有異同彼此紛訴仍於界上取唐國厯日近臣曰宜用¶
<pb:KR3l0118_WYG_163-14b>¶
唐國閏月也因更改閏十二月街衢賣厯者云只有一¶
月也其年十二月二十八日國滅胡秀林是唐朝司天¶
少監仕蜀别造永昌正𧰼厯推步之妙天下一人然移¶
閏之事不爽厯議常人不可輕知之(出北夢/瑣言)¶
　　　　竹&KR2411;¶
竹&KR2411;者食竹之鼠也生於深山溪谷竹林之中無人之¶
境非竹不食巨如野貍其肉肥脆山民重之每發地取¶
之甚艱岐梁睚眦之年秦隴之地無逺近巖谷之間此¶
<pb:KR3l0118_WYG_163-15a>¶
物爭出投城隍及所在民家或穿墉壞城或自門閾而¶
入犬食不盡則並入人家房内秦民之口腹飫焉忽有¶
童謡曰&KR2411;&KR2411;引黑牛天差不自由但看戊寅歳揚在蜀¶
江頭智者不能議之庚午歳大梁同州節度使劉知俊¶
叛梁入秦家于天水天水破流入蜀居數年間蜀人又¶
謡曰黑牛無繫絆㯶繩一時斷偽蜀先主聞之懼曰黑¶
牛者劉之小字㯶繩者吾子孫之名也葢前輩連宗字¶
後輩連承字為名㯶繩與宗承音同吾老矣得不為子¶
<pb:KR3l0118_WYG_163-15b>¶
孫之患乎於是害劉公以厭之明年歳在戊寅先主不¶
豫合眼劉公在目前蜀人懼之遂粉劉之骨揚入于蜀¶
江先主尋崩議者方知&KR2411;者劉也黑牛者劉之小字戊¶
寅歳揚骨入于蜀江之應(出王氏/見聞)¶
　¶
　¶
　¶
　太平廣記卷一百六十三¶
