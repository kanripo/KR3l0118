# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:31.405731
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百九十七
<pb:KR3l0118_WYG_497-1a>¶
欽定四庫全書¶
　太平廣記卷四百九十七　宋　李昉等　編¶
　　雜録¶
　　　高逞　　　呂元膺　　　王鍔¶
　　　江西驛官　王仲舒　　　周愿¶
　　　張薦　　　蓮花漏　　　唐衢¶
　　　脂粉錢　　韋執誼　　　李光顔¶
　　　李益　　　吳武陵　　　韋乾度¶
<pb:KR3l0118_WYG_497-1b>¶
　　　趙宗儒　　席蘷　　　　劉禹錫¶
　　　滕邁¶
　　　　高逞¶
高逞為中書舍人九年家無制草或問曰前輩皆有制¶
集焚之何也答曰王言不可存于私家(出國/史𥙷)¶
　　　　呂元膺¶
呂元膺為東都留守常與處士對碁碁次有文簿堆擁¶
元膺方秉筆閲覽碁侶謂呂必不顧&KR0560;矣因私易一子¶
<pb:KR3l0118_WYG_497-2a>¶
以自勝呂輒已窺之而碁侶不悟翼日呂請碁處士他¶
適内外人莫測碁者亦不安乃以束帛贐之如是十年¶
許呂寢疾將亟兒姓前列呂曰遊處交友爾宜精擇吾¶
為東都留守有一碁者云云吾以他事俾去易一着碁¶
子亦未足介意但心跡可畏亟言之即慮其憂懾終不¶
言又恐汝輩滅裂于知聞言畢惆然長逝(出芝/田録)¶
　　　　王鍔¶
泓師云長安永寧坊東南是金盞地安邑里西是玉盞¶
<pb:KR3l0118_WYG_497-2b>¶
地後永寧為王鍔宅安邑為北平王馬燧宅後王馬皆¶
進入官王宅累賜韓𢎞正史憲誠李載義等所謂金盞¶
破而成焉馬燧為奉誠園所為玉盞破而不完也¶
又一說李吉甫安邑宅及牛僧孺新昌宅泓師號李宅為玉¶
杯一破無復可全金椀或復庻可再製牛宅本將作大匠康¶
𧦬宅𧦬自辨岡阜形勢以其宅當出宰相後每年命相有按¶
𧦬必引頸望之宅竟為僧孺所得李後為梁新所有(出盧氏/雜記)¶
　　　　江西驛官¶
<pb:KR3l0118_WYG_497-3a>¶
江西有驛官以幹事自任白刺史驛已理請一閲之乃¶
徃初一室為酒庫諸&KR0701;畢熟其外畫神問曰何也曰杜¶
康刺史曰功有餘也又一室曰茶庫諸茗畢貯復有神¶
問何也曰陸鴻漸刺史益喜又一室曰𦵔庫諸茹畢備¶
復有神問何神也曰蔡伯喈刺史大笑曰君誤矣(出國/史𥙷)¶
　　　　王仲舒¶
王仲舒為郎官與馬逢友善每責逢曰貧不可堪何不¶
求碑誌相救逢曰適見誰家走馬呼毉吾可待也(出國/史𥙷)¶
<pb:KR3l0118_WYG_497-3b>¶
　　　　周愿¶
元和中郎吏數人省中縱酒話平生各有愛尚及憎怕¶
者或言愛圖畫及博奕或怕妄與佞工部員外周愿獨¶
云愛宣州觀察使怕大蟲(出傳/載)¶
　　　　張薦¶
張薦自筮仕至祕書監常帶使職三入蕃殁于赤嶺(出傳/載)¶
　　　　蓮花漏¶
越僧僧澈得蓮花漏于廬山𫝊之江西觀察使韋丹初¶
<pb:KR3l0118_WYG_497-4a>¶
惠遠以山中不知更漏乃取銅葉製器狀如蓮花置盆¶
水上底孔漏水半之則沉每晝夜十二沉為行道之節¶
雖冬夏短長雲隂月黑無所差也(出國/史𥙷)¶
　　　　唐衢¶
進士唐衢有文學老而無成善哭每發一聲音調哀切¶
遇人事有可傷者衢輒哭之聞者涕泣甞遊太原遇享¶
軍酒酣乃哭滿座不樂主人為之罷宴(出國/史𥙷)¶
　　　　脂粉錢¶
<pb:KR3l0118_WYG_497-4b>¶
湖南觀察使有夫人脂粉錢者自顔杲卿妻始之也桞¶
州刺史亦有此錢是一軍將為刺史妻致不亦謬乎(出/嘉)¶
(話/録)¶
　　　　韋執&KR0105;¶
元和初韋執&KR0105;貶崖州司戸恭軍刺史李甲憐其覊旅¶
乃舉牒云前件官久在相庭頗諳公事幸期佐理勿憚¶
縻賢事須請攝軍事衙推(出嶺南/異物志)¶
　　　　李光顔¶
<pb:KR3l0118_WYG_497-5a>¶
李光顔有大功于時位望通顯有女未適人幕客謂其¶
必選嘉壻因從容乃盛譽一鄭秀才詞學門閥人韻風¶
流兾光顔以子妻之他日又言之光顔乃謝幕客曰光¶
顔一健兒也遭逢多難偶立㣲功豈可妄求名族以掇¶
流言者乎某自己選嘉壻諸賢未知乃召一典客小吏¶
指之曰此為某女之匹也即擢升近職仍分財而資之¶
從事聞之咸以為惬當矣按光顔居鼎盛文朝慮&KR0211;藏¶
之禍事當逺害理在避嫌豈敢結强宗固隳本志者歟¶
<pb:KR3l0118_WYG_497-5b>¶
與夫必娶國髙求婚王謝者不其逺哉(出北夢/𤨏言)¶
　　　　李益¶
長慶初趙宗儒為太常卿贊郊廟之禮罷相三十餘年¶
年七十六衆論其精健有常侍李益笑曰趙乃僕為東¶
府試官所送進士也(出摭/言)¶
　　　　吳武陵¶
長慶中李渤除桂管觀察使表名儒吳武陵為副使故¶
事副車上任具槖鞬通謝又數日于毬塲致宴酒酣吳¶
<pb:KR3l0118_WYG_497-6a>¶
乃聞婦女于看棚聚觀意甚恥之吳既負氣欲復其辱¶
乃止臺盤坐褰衣躶露以溺渤既&KR0013;酒見之大怒命衛¶
士送衙司梟首時有衙挍水蘭知其不可遂以禮而救¶
止多遣人衛之渤醉極扶歸寢至夜艾而覺聞家人聚¶
哭甚悲驚而問焉乃曰昨聞設亭諠譟又聞命衙司斬¶
副使不知其事憂及于禍是以悲耳渤大驚亟命逓使¶
問之水蘭具啟昨雖奉嚴㫖未敢承命今副使猶寢¶
在衙院無苦渤遲明早至衙院卑詞引過賔主上下俱¶
<pb:KR3l0118_WYG_497-6b>¶
自刻責益相敬時未有監軍於是乃奏水蘭牧于宜州¶
以酧之武陵雖有文華而强悍激許為人所畏又甞為¶
容州部内史賍罪狼籍刺史令廣州幕吏鞫之吏少年¶
亦自負科第殊不假貸持之甚急武陵不勝其憤因題¶
詩路左佛堂曰雀兒來逐&KR0275;風高下視鷹鸇意氣豪自¶
謂能生千里翼黄昏依舊入蓬蒿(出本/事詩)¶
　　　　韋乾度¶
韋乾度為殿中侍御史分司東都牛僧孺以制科刺首¶
<pb:KR3l0118_WYG_497-7a>¶
除伊闕尉臺&KR0257;乾度不知僧孺授官之本問何色出身¶
僧孺對曰進士又曰安得入畿僧孺對曰某制䇿連捷¶
忝為刺頭僧孺心甚有所訝歸以告韓愈愈曰公誠小¶
生韋殿中固當不知愈及第十有餘年猖狂之名已滿¶
天下韋殿中尚不知之子何怪焉(出乾/&KR0871;子)¶
　　　　趙宗儒¶
趙宗儒檢挍左僕射為太常卿太常有師子樂備五方¶
之色非朝㑹聘享不作至是中人掌教坊之樂者移牒¶
<pb:KR3l0118_WYG_497-7b>¶
取之關白宗儒憂恐不已相座責以懦怯不任事改換¶
散秩為太子少師(出盧氏/雜説)¶
　　　　席䕫¶
韓愈初貶之制舍人席䕫為之詞曰早登科第亦有聲¶
名席既物故友人多言曰席無令子弟豈不病隂毒傷¶
寒而宗儒不敢違以狀白宰相宰相以為事任有司其¶
事不舍與不潔韓曰席不吃不潔太遲人曰何也曰出¶
語不當豈不忿責詞云亦有聲名耳(出嘉/話録)¶
<pb:KR3l0118_WYG_497-8a>¶
　　　　劉禹錫¶
牛僧儒赴舉之秋每為同袍見忽甞投贄于𥙷缺劉禹¶
錫對客展卷飛筆塗竄其文且曰必先輩期至矣雖拜¶
謝嚨囑終為怏怏歴三十餘歳劉轉汝州僧孺鎮漢南¶
枉道駐旌信宿酒酣直筆以詩喻之劉承詩意才悟徃¶
年改牛文卷因戒子咸佐承雍等曰吾立成人之志豈¶
料為非况漢南尚書高識逺量罕有其比昔主父偃家¶
為孫𢎞所夷嵇叔夜身死鍾㑹之口是以魏武戒其子¶
<pb:KR3l0118_WYG_497-8b>¶
云吾大忿怒小過失愼勿學焉汝輩修進守中為上也僧¶
孺詩曰粉署為即四十春向來名軰更無人休論世上¶
昇沉事且閲罇前見在身珠玉㑹應成咳唾山川猶覺¶
露精神莫嫌恃酒輕言語㑹把文章謁後塵禹錫詩云¶
昔年曾忝漢朝臣晚嵗空餘老病身初見相如成賦日¶
後為丞相掃門人追思徃事咨嗟乆幸喜清光笑語頻¶
猶有當時舊冠劍待公三日拂埃塵牛吟和詩前意稍¶
解曰三日之事何敢當焉(宰相三朝主黜/陟以升降百司)於是移宴竟¶
<pb:KR3l0118_WYG_497-9a>¶
夕方整前驅(出雲溪/友議)¶
　　　　滕邁¶
滕倪苦心為詩逺之吉州謁宗人邁邁以吾家鮮士此¶
弟則千里之駒也每吟其詩曰白髪不能容相國也同¶
閒客滿頭生又題鷺鷥障子云暎水有深意見人無懼心¶
邁且曰魏文酷陳思之學潘岳褒正叔之文貴集一家¶
之芳安以宗從踈逺也倪既秋試捧笈告遊及留詩一¶
首為别滕君得之悵然曰此生必不與此子再相見也¶
<pb:KR3l0118_WYG_497-9b>¶
乃祖于大臯之閣别異常情倪至秋深逝于商於之舘¶
舍聞者莫不傷悼焉倪詩曰秋初江上别旌旗故國無¶
家淚欲垂千里未知投足處前程便是聽猿時誤攻文¶
字身空老却返樵漁計已遲羽翼凋零飛不得丹霄無¶
路接瑶池(出雲溪/友議)¶
　¶
　¶
　太平廣記卷四百九十七¶
