# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:21.134208
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百三十五
<pb:KR3l0118_WYG_135-1a>¶
欽定四庫全書¶
　太平廣記卷一百三十五¶
　　徵應一¶
　　　帝堯　　　　周武王　　　越王¶
　　　臨洮長人　　漢高祖　　　陸賈¶
　　　漢元后　　　後漢章帝　　呉大帝¶
　　　魏明帝　　　晉司馬氏　　白燕¶
　　　晉武帝　　　晉惠帝　　　晉元帝¶
<pb:KR3l0118_WYG_135-1b>¶
　　　蜀李雄　　　宋高祖　　　宋孝武帝¶
　　　宋明帝　　　齊太祖　　　北齊神武¶
　　　後周太祖　　陳高祖　　　隋文帝¶
　　　隋煬帝　　　唐高祖　　　唐太宗¶
　　　唐齊王元吉　唐中宗　　　唐相王¶
　　　潞州别駕　　金蝸牛¶
　　　　帝堯¶
秦始皇時宛渠國之民乘螺舟而至云臣國去軒轅之¶
<pb:KR3l0118_WYG_135-2a>¶
丘十萬里臣國先聖見冀州有黑風應出聖人果慶都¶
生堯(出王子年/拾遺記)¶
　　　　周武王¶
紂之昏亂欲殺諸侯使飛亷惡來誅戮賢良取其寶器¶
埋于瓊臺之下使飛亷等於所近之國侯服之内使烽¶
燧相續紂登臺以望火之所在乃興師徃伐其國殺其¶
君囚其民収其女樂肆其淫虐神人憤怨時有朱鳥銜¶
火如星之照耀以亂烽燧之光紂乃回惑使諸國滅其¶
<pb:KR3l0118_WYG_135-2b>¶
烽燧及武王伐紂樵夫牧豎探高鳥之巢得赤玉璽文¶
曰木德將滅水祚方盛文皆大篆紀殷之世厯已盡而¶
姬之聖德方隆是以三分天下而二分歸周乃元元之¶
𩔖嗟殷亡之晚恨周來之遲(出拾/遺錄)¶
　　　　越王¶
越王入呉國有丹鳥夾王飛故勾踐之霸也起望鳥臺¶
言丹鳥之瑞也(出王子年/拾遺記)¶
　　　　臨洮長人¶
<pb:KR3l0118_WYG_135-3a>¶
秦始皇時長人十二見於臨洮皆夷服於是鑄銅為十¶
二枚以寫之蓋漢十二帝之瑞也(出小/説)¶
　　　　漢高祖¶
滎陽南原上有厄井父老云漢高祖曾避項羽於此井¶
為雙鳩所救故俗語云漢祖避時難隱身厄此間雙鳩¶
集其上誰知下有人漢朝毎正旦輒放雙鳩起於此(出/小)¶
(説/)¶
　　　　陸賈¶
<pb:KR3l0118_WYG_135-3b>¶
樊將軍噲問於陸賈曰自古人君皆云受命於天云有¶
瑞應豈有是乎陸賈應之曰有夫目瞤得酒食燈火花¶
得錢財午鵲噪而行人至蜘蛛集而百事喜小既有徵¶
大亦宜然故曰目瞤則呪之燈火花則拜之午鵲噪則¶
餧之蜘蛛集則放之況天下之大寶人君重位非天命¶
何以得之哉瑞寶信也天以寶為信應人之德故曰瑞¶
應天命無信不可以力取也(出小/説)¶
　　　　漢元后¶
<pb:KR3l0118_WYG_135-4a>¶
元后在家嘗有白燕銜石大如指墮后績筐中后取之¶
石自剖為二其中有文曰母天地后乃合之遂復還合¶
乃寶録焉及為皇后常置之璽笥中謂為天璽也(出西/京雜)¶
(記/)¶
　　　　後漢章帝¶
後漢章帝永寧五年條支國來獻異鳥名鳷鵲其高七¶
尺解人言語國太平則羣翔鳴焉(出王子年/拾遺記)¶
　　　　吳大帝¶
<pb:KR3l0118_WYG_135-4b>¶
呉孫權獵於武昌樊山下見一老母問權何獲曰只獲¶
一豹曰何不豎其尾忽然不見權稱尊號立廟于山下¶
(出武/昌記)¶
　　　　魏明帝¶
魏明帝時泰山下出連理文石高十二丈狀如栢樹其¶
文色彪發如人雕鏤自上及下皆合而中開廣五尺父¶
老云當秦末二石相去百餘步蕪没無有蹊徑及明帝¶
之始稍覺相近如雙闕形土王隂𩔖魏為土德斯為靈¶
<pb:KR3l0118_WYG_135-5a>¶
徵又沛國有戊巳之地土德之嘉祥也乃修戊巳壇黃¶
星炳夜又起畢昴臺祭之言魏之分野歲時皆修祀焉¶
(出王子年/拾遺記)¶
　　　　晉司馬氏¶
水星之精墜于張掖郡栁谷中化為黑石廣一丈餘高¶
三尺後漢之末漸有文彩未甚分明魏青龍年忽如雷¶
震聞聲百餘里其石自立白色有牛馬仙人及玉環玉¶
玦文字之像後司馬氏受命以符金德焉(出録/異記)¶
<pb:KR3l0118_WYG_135-5b>¶
　　　　白燕¶
魏禪晉之歲北闕下有一白燕以為神物以金籠盛置¶
於宫中旬日不知所在論者以晉金德之瑞昔師曠時¶
有白燕來巢以為瑞應師曠事晉古今之議相符矣(出/王)¶
(子年拾/遺記)¶
　　　　晉武帝¶
晉武帝為撫軍時府内後堂忽生草三株莖黃葉綠若¶
總金抽翠花條冉弱似金䔲有羌人桃馥字世芬在廏¶
<pb:KR3l0118_WYG_135-6a>¶
中養馬解隂陽之術云此草應金德之瑞帝以草賜張¶
華華作金䔲賦云翫九莖於漢庭美三株於兹館貴表¶
祥乎金德比名𩔖而相亂(出王子年/拾遺記)¶
　　　　晉惠帝¶
高堂隆嘗刻鄴宫柱云後若干年當有天子居此及晉¶
惠帝幸鄴年厯當矣(出異/苑)¶
　　　　晉元帝¶
晉中宗為丞相時有雞雛者而雀飛集其背驅而復來¶
<pb:KR3l0118_WYG_135-6b>¶
如此再三占者云雞者酉酉者金夫雀變而來赴之即¶
王踐祚之象也又云元帝時三雀共登一雄雞背三入¶
安東㕔占者以為當進三爵為天子(出洞/林記)¶
　　　　蜀李雄¶
蜀長老言宕渠故賽國今有賽城盧城秦始皇時有人¶
長二十五丈見宕渠秦史胡毋敬曰是後五百年外必¶
有異人為大人者及李雄之王其祖出自宕渠有識者¶
皆以為應焉(出華陽/國志)¶
<pb:KR3l0118_WYG_135-7a>¶
　　　　宋高祖¶
晉安帝時冀州桑門釋法珍告其弟子普嚴曰嵩山神¶
告我江東有劉將軍漢家苗裔當受天命吾以璧三十¶
二枚并鎭金一餅與之劉氏卜代之數也嚴告同學法¶
義以安帝義熙十三年於嵩廟石壇下得寶璧三十二¶
枚三十二者世宋有天下相承八帝享祚六十年(出廣/古今)¶
(五行/記)¶
　　　　宋孝武帝¶
<pb:KR3l0118_WYG_135-7b>¶
宋元嘉七年五月武陵洪水善德山崩兩石高丈餘如¶
人雕刻精竒形備古制式占者云武陵出天子其時八¶
月孝武始誕後宫十五年封武陵王三十年即帝位(出/洽)¶
(聞/記)¶
　　　　宋明帝¶
宋明帝自序云予初封湘東王居侍中衞尉府孝武皇¶
帝為予置蕭惠開宅邸經營方始鑿池獲赤玉一枚色¶
如練朱半圓半方重五斤光潤如瑩世祖崩少帝繼位¶
<pb:KR3l0118_WYG_135-8a>¶
予自姑熟入朝居西邸少帝狂暴惡聞直言醉為非法¶
予驟諫之大怒乃使仗士防守左右文武悉驚怖奔走¶
西邸遂空於是百姓悉入邸適意取物纎毫畢盡至夜¶
少帝醉醒意頗解釋明日左右文武方還予於是不喜¶
居于西邸厯陽太守建平王景素起私宅于建陽門外¶
始成予别覓一宅換之少帝許焉予自西邸移新宅新¶
宅在清溪西舊邸今湘宫寺河洛䜟曰靈曜豫見東南¶
隅予二邸皆處宫城之東南且在呉地蓋天應也(出宋/明帝)¶
<pb:KR3l0118_WYG_135-8b>¶
(自/序)¶
　　　　齊太祖¶
齊太祖在淮隂理城塹掘得古錫九枚下有篆書荀伯¶
玉諸人皆不能識時紀僧真獨言曰何須辨此久逺之¶
物錫而有九九錫之徵也帝喜而賞之(出談/藪)¶
　　　　北齊神武¶
北齊神武少曾與劉貴賈智為奔走之友貴曾得一白¶
鷹獵於沃野見一赤兔毎搏輒逸遂至迥澤有一第屋¶
<pb:KR3l0118_WYG_135-9a>¶
兔將奔入犬噬之鷹兔俱死神武怒以鳴鏑射犬犬斃¶
屋中有二大人出持神武衣甚急其母目盲曳杖呵二¶
子何故觸大家因出甕中酒烹羊以飯客自云有知遍¶
捫諸人言並當貴至神武曰皆由此人飲竟而出還更¶
訪問之則本無人居乃知向者非人境也由是諸人益¶
加敬異(出三國/典畧)¶
　　　　後周太祖¶
後周太祖時有李順興者世傳漢築長安城之日已為¶
<pb:KR3l0118_WYG_135-9b>¶
北面軍主或隱或見愚聖莫測魏自永熙之後權雄分¶
據齊神武興軍數十萬次沙苑太祖地狹兵少懼不當¶
敵計盡力窮須臾興來太祖請其䇿謀更無餘語直云¶
黃狗逐黑狗急走出筋斗一過出筋斗黃狗夾尾走語¶
訖便去於時東軍旗幟服色尚黃西兵用黑太祖悟其¶
言遂力戰大破神武于沙苑(出廣古今/五行記)¶
　　　　陳高祖¶
陳高祖武帝受禪之日其夜有㑹稽人史溥夢朱衣人¶
<pb:KR3l0118_WYG_135-10a>¶
戴武冠自天而下手持金板上有文字溥視之其文曰¶
陳氏五主三十四年遂凌空而上(出談/藪)¶
　　　　隋文帝¶
長安朝堂即舊楊興村村門大樹今見在初周代有異¶
僧號為棖公言詞恍惚後多有驗時村人於此樹下集¶
言議棖公忽來逐之曰此天子坐處汝等何故居此及¶
隋文帝即位便有遷都意(出西/京記)¶
　　　　隋煬帝¶
<pb:KR3l0118_WYG_135-10b>¶
隋末望氣者云乾門有天子氣連太原甚盛故煬帝置¶
離宫數遊汾陽以厭之後唐高祖起義兵汾陽遂有天¶
下(出感/定録)¶
　　　　唐高祖¶
唐高祖武德三年老君見于羊角山秦王令吉善行入¶
奏善行告老君云入京甚難無物為驗老君曰汝到京¶
日有獻石似龜者可為驗既至朝門果有邵州獻石似¶
龜下有六字曰天下安千萬日(出録/異記)¶
<pb:KR3l0118_WYG_135-11a>¶
　　　　唐太宗¶
太宗誕之三日也有書生詣高祖曰公是貴人有貴子¶
因目太宗曰龍鳳之姿天日之表也公貴因此兒二十¶
必能安民矣(出感/定録)¶
　　　　唐齊王元吉¶
唐齊王元吉于晉陽宫獲青石若龜形文有丹書四字¶
曰李淵萬吉元吉遣使獻之文字暎澈宛若龜形見者¶
咸異焉高祖曰不足信也乃令水漬磨以驗之數日浸¶
<pb:KR3l0118_WYG_135-11b>¶
而經宿磨之其字愈明於是内外畢賀高祖曰上天明¶
命貺以萬吉孤陋寡薄寧堪預此宜以少牢祀石龜而¶
酹送之(出廣德/神異記)¶
　　　　唐中宗¶
唐中宗為天后所廢於房陵仰天而歎心祝之因抛一¶
石于空中曰我後帝此石不落其石遂為樹枝罥挂至¶
今猶存又有人渡水拾得古鏡進之帝照面其鏡中影¶
人語曰即作天子未浹旬復居帝位(出獨/異志)¶
<pb:KR3l0118_WYG_135-12a>¶
　　　　唐相王¶
唐安州都督杜鵬舉父子皆知名中宗在位韋后方盛¶
而鵬舉暴卒在㝠司鞫訊未畢至王殿前忽聞官曰王¶
今當立相王為皇帝王起至堦下見人身皆長二丈共¶
扶輦者百人相王被衮冕在輦中鬼王見之迎拜相王¶
下輦答拜如是禮成而出鵬舉既蘇言之時相王作相¶
矣後歲餘韋皇后將危李氏相王子臨淄王興兵滅之¶
而尊相王為皇帝乃召鵬舉遷其官(出紀/聞)¶
<pb:KR3l0118_WYG_135-12b>¶
　　　　潞州别駕¶
唐𤣥宗為潞州别駕將入朝有軍州韓凝禮自謂知五¶
兆因以食筯試之既而布卦一箸無故自起凡三偃三¶
起觀者以為大吉既而誅韋氏定天保因此行也凝禮¶
起官至五品(出國史/異纂)¶
　　　　金蝸牛¶
唐𤣥宗在藩邸有蝸牛成天子字在寢室之壁上心懼¶
之以泥塗去數日復如舊如是者三及即位鑄金銀蝸¶
<pb:KR3l0118_WYG_135-13a>¶
牛數百枚於功德前供養之又有琢玉為之後人時有¶
得之者(出録/異記)¶
　¶
　¶
　¶
　¶
　¶
　¶
<pb:KR3l0118_WYG_135-13b>¶
　¶
　¶
　¶
　¶
　¶
　¶
　¶
　太平廣記巻一百三十五¶
