# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:30.874598
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百八十二
<pb:KR3l0118_WYG_482-1a>¶
欽定四庫全書¶
　太平廣記卷四百八十二　　宋　李昉等　編¶
　　蠻夷三¶
　　　苗民　　　　竒肱　　　西北荒小人¶
　　　于闐　　　　烏萇　　　漢盤陁國¶
　　　蘇都識匿國　馬留　　　武寧蠻¶
　　　懸渡國　　　飛頭獠　　蹄羌¶
　　　扶婁　　　　交趾　　　南越¶
<pb:KR3l0118_WYG_482-1b>¶
　　　尺郭　　　頓遜　　　墮婆登國¶
　　　哀牢夷　　訶陵國　　真獵國¶
　　　留仇國　　木客　　　繳濮國¶
　　　木飲州　　阿薩部　　孝憶國¶
　　　婆彌爛國　撥抜力國　昆吾¶
　　　繡面獠子　五溪蠻　　墮雨兒¶
　　　　苗民¶
西荒中有人焉面目手足皆人形而腋下有翼不能飛¶
<pb:KR3l0118_WYG_482-2a>¶
名曰苗民書曰竄三苗于三危四裔為人饕餮淫佚無¶
理舜竄之于此(出神/異經)¶
　　　　竒肱¶
竒肱國其民善為機巧以殺百禽能為飛車従風逺行¶
湯旹西風久下竒肱人車至于豫州界中湯破其車不¶
以示民後十年東風復至乃使乗車遣歸其國去玉門¶
西萬里(出博/物志)¶
　　　　西北荒小人¶
<pb:KR3l0118_WYG_482-2b>¶
西北荒小人中有長一寸其君朱衣𤣥冠乗輅車馬引¶
為威儀居處人遇其乗車抵而食之其味辛終年不為¶
物所咋并識萬物名字又殺腹中三虫三虫死便可食¶
仙藥也(出博/物志)¶
　　　　于闐¶
後魏宋雲使西域行至于闐國國王頭著金冠以雞幘¶
頭垂二尺生絹廣五寸以為飾威儀有鼓角金鉦弓箭¶
一門㦸二枚槊五張左右帶刀不過百人其俗婦人袴¶
<pb:KR3l0118_WYG_482-3a>¶
衫束帶乗馬馳走與丈夫無異死者以火焚燒収骨塟¶
之上起浮圖居喪者剪髪長四寸即就平常唯王死不¶
燒置之棺中逺塟于野(出洛陽/伽藍記)¶
　　　　烏萇¶
烏萇國四熟之稻苗髙没駱駝米大如小兒指(出洽/聞記)¶
又烏萇國民有死罪不立殺刑唯徙空山任其飲啄事¶
涉疑似以藥服之清濁則驗随事輕重則當時即决(出/洛)¶
(陽伽/藍記)¶
<pb:KR3l0118_WYG_482-3b>¶
　　　　漢槃陁國¶
漢槃陁國正在須山自葱嶺已西水皆西流世人云是¶
天地之中其土人民决水以種聞中國待雨而種笑曰¶
天何由可期也(出洛陽/伽藍記)¶
　　　　蘇都識匿國¶
蘇都識匿國有野叉城城舊有野叉其窟見在人近窟¶
住者五百餘家窟口作舍設闗鑰一年再祭人有逼窟¶
口烟氣出先觸者死因以尸擲窟中其窟不知深淺(出/酉)¶
<pb:KR3l0118_WYG_482-4a>¶
(陽雜/俎)¶
　　　　馬留¶
馬伏波有餘兵十餘家不返居夀洽縣自相婚姻有二¶
百户以其流寓號馬留飲食與華同山川移銅柱入海¶
以此民為識耳(出酉陽/雜俎)¶
　　　　武寧蠻¶
峽中夷風不改武寧蠻好著芒心按離名曰亭綏以稻¶
記年月塟時以笄向天謂之刺北斗相傳磐瓠初死置¶
<pb:KR3l0118_WYG_482-4b>¶
于樹上以笄刺之其後化為象臨邑縣有鴈翅以禦者¶
(出酉陽/雜俎)¶
　　　　懸渡國¶
烏耗西有懸渡國山溪不通引繩而渡朽索相引二千¶
里土人佃于石間壘石為室接手而飲所謂猿飲也(出/酉)¶
(陽雜/俎)¶
　　　　飛頭獠¶
鄴鄯之東龍城之西南地廣千里皆為鹽田行人所經¶
<pb:KR3l0118_WYG_482-5a>¶
牛馬皆布氊卧焉嶺南溪洞往往有飛頭者故有飛頭¶
獠子之號頭飛一日前頸有㾗匝項如紅縷妻子遂看¶
守之其人及夜狀如病頭忽離身而去乃于岸泥尋蠏¶
蚓之𩔖食之将曉飛還如夢覺其腹實矣梵僧菩薩勝¶
又言闍婆國中有飛頭者其人無目瞳子聚落時有一¶
人據于民志怪南方落民其頭能飛其俗所祠名曰虫¶
落因號落民昔朱桓有一婢其頭夜飛王子年拾遺言¶
漢武峕因墀國有南方有解形之民能先使頭飛南海¶
<pb:KR3l0118_WYG_482-5b>¶
左手飛東海右手飛西海至暮頭還肩上兩手遇疾風¶
飄于海外(出酉陽/雜俎)¶
又南方有落頭民其頭能飛以耳為翼将曉還復著體¶
吳峕往往得此人也(出博/物志)¶
　　　　蹄羌¶
蹄羌之國其人自膝已下有毛如水蹄常自鞭其脛日¶
行百里(出博/物志)¶
　　　　扶婁¶
<pb:KR3l0118_WYG_482-6a>¶
周成王七年南陲有扶婁之國其人能機巧變化易形¶
改服大則興雲起霧小則入于纎毫之裏綴金玉毛羽¶
為衣裳能吐雲噴火鼓腹則如雷霆之聲或化為巨象¶
獅子龍蛇犬馬之状或變虎或口中吐人于掌中備百¶
戯之樂旋轉屈曲于指間見人形或長數分或復數寸¶
神怪欻忽衒于峕樂府皆𫝊此伎代代不絶故俗謂婆¶
侯伎則扶婁之音訛替也(出王子/年拾遺)¶
　　　　交趾¶
<pb:KR3l0118_WYG_482-6b>¶
交趾之地頗為膏腴徙民居之始知播植厥土惟黒壤¶
厥氣惟雄故今稱其田為雄田其民為雄民有君長亦¶
曰雄王有輔佐焉亦曰雄侯分其地以為雄将(出南/越志)¶
　　　　南越¶
南越民不恥寇盜其峕尉陀治番禺乃興兵攻之有神¶
人適下輔佐之家為造弩一張一放殺越軍萬人三放¶
三萬人陀知其故却壘息卒還戎武寧縣下乃遣其子¶
始為質請通好焉(出南/越志)¶
<pb:KR3l0118_WYG_482-7a>¶
　　　　尺郭¶
南有人焉周行天下其長七丈腹圍如其長朱衣縞帶¶
以赤蛇繞其頂不飲不食朝吞惡鬼三千暮吞三百此¶
人以鬼為食以霧為漿名曰尺郭一名食邪一名黄父¶
(出神/異經)¶
　　　　頓遜¶
頓遜國梁武朝峕貢方物其國在海島上地方千里屬¶
扶南北三千里其俗人死後鳥葬将死親賔歌舞送于¶
<pb:KR3l0118_WYG_482-7b>¶
郭外有鳥如鵝而色紅飛來萬萬家人避之鳥啄肉盡¶
乃去即燒骨而沉海中也(出窮神/秘苑)¶
　　　　堕婆登國¶
堕婆登國在林邑東南接訶陵西接述黎種稲每月一¶
熟有文字書于貝多葉死者口實以金缸貫于四支然¶
後加以婆律膏及檀沉龍腦積薪燔之(出神/異經)¶
　　　　哀牢夷¶
哀牢夷其先有婦人名沙壺居牢山捕魚水中若有所¶
<pb:KR3l0118_WYG_482-8a>¶
感妊孕十月而生十子今西南夷其裔也(出獨/異志)¶
　　　　訶陵國¶
訶陵在真臘國之南南海洲中東婆利西堕婆北大海¶
𥪡木為城造大屋重閣以椶皮覆之以象牙為牀以栁¶
花為酒飲之亦醉以手撮食有毒與常人居止宿處即¶
令身上生瘡與之交㑹即死若旋夜沾著草木即枯俗¶
以栁樹為酒味甘飲之亦醉(出神/異録)¶
　　　　真臘國¶
<pb:KR3l0118_WYG_482-8b>¶
真臘國在驩州南五百里其俗有客設㯽榔龍腦香蛤¶
屑等以為賞宴其酒比之淫穢私房與妻共飲對尊者¶
避之又行房不欲令人見此俗與中國同國人不著衣¶
服見衣服者共笑之俗無鹽鐵以竹弩射蟲鳥(出朝野/僉載)¶
　　　　留仇國¶
煬帝令朱寛征留仇(即後/流虬)國還獲男女口千餘人并雜¶
物産與中國多不同緝木皮為布甚細白幅濶三尺二¶
三寸亦有細斑布幅濶一尺許又得金荆榴數十斤木¶
<pb:KR3l0118_WYG_482-9a>¶
色如真金宻緻而文彩盤蹙有如美錦甚香極精可以¶
為枕及案面雖沉檀不能及彼土無銕朱寛還至南海¶
郡留仇中男夫壯者多加以鐵鉗鏁恐其道逃叛還至¶
江都將見為解脱之皆手把鉗叩頭惜脱甚于中土貴¶
金人形短小似崑崙(出朝野/僉載)¶
　　　　木客¶
郭仲產湘州記云平樂縣西七十里有榮山上多有木¶
客形似小兒歌哭衣裳不異于人而伏狀𨼆現不測宿¶
<pb:KR3l0118_WYG_482-9b>¶
至精巧峕市易作器與人無别就人換物亦不計其值¶
今昭州平樂縣(出洽/聞記)¶
　　　　繳濮國¶
永昌郡西南一千五百里有繳濮國其人有尾欲坐輒¶
先穿地作穴以安其尾若邂逅誤折其尾即死也(出廣/州記)¶
　　　　木飲州¶
木飲州朱崖一州其地無泉民不作井皆仰樹汁為用¶
(出酉陽/雜俎)¶
<pb:KR3l0118_WYG_482-10a>¶
　　　　阿薩部¶
阿薩部多獵蟲鹿剖其肉重疊之以石壓瀝汁税波斯¶
拂林等國米及草子釀于肉汁之中經數日即變成酒¶
飲之可醉(出酉陽/雜俎)¶
　　　　孝憶國¶
孝憶國界周三千餘里在平川中以木為柵周十餘里¶
柵内百姓二千餘家周國木柵五百餘所氣候常煖冬¶
不凋落宜羊馬無駞牛俗性質直好客侣軀貌長大褰¶
<pb:KR3l0118_WYG_482-10b>¶
鼻黄髪緑睛赤髭被髪面如血色戰具唯矟一色宜五¶
糓出金鐵衣麻布舉俗事妖不識佛法有妖祠三百餘¶
所馬步兵一萬不尚商販自稱孝憶人丈夫婦人俱佩¶
帶毎一日造食一月食之常吃宿食仍通國無井及河¶
澗所有種植待雨而生以纊鋪地承雨水用之穿井即¶
苦海水又醎土俗伺海潮落之後平地収魚以為食(出/酉)¶
(陽雜/俎)¶
　　　　婆彌爛國¶
<pb:KR3l0118_WYG_482-11a>¶
婆彌爛國去京師二萬五千五百五十里此國西有山¶
巉岧峻嶮上多猿猿形絶長大常暴田種每年有二三¶
十萬國中起春已後屯集甲兵與猿戰雖歲殺數萬不¶
能盡其巢穴(出酉陽/雜俎)¶
　　　　撥抜力國¶
撥抜力國在西南海中畧不識五榖食肉而已常針牛¶
畜脉取血和乳生飲無衣唯腰下用羊皮掩之其婦人¶
潔白端正國人自掠賣與外國商人其價數倍土地唯¶
<pb:KR3l0118_WYG_482-11b>¶
有象牙及阿未看波斯商人欲入此國團集萬千人齎¶
緤布没老幼共刺血立誓乃市其物自古不屬外國戰¶
用象牙排野牛角矟衣甲弓矢之器步兵二十萬大食¶
頻討襲之(出酉陽/雜俎)¶
　　　　昆吾¶
昆吾陸鹽周十餘里無水自生朱鹽月滿則如積雪味¶
甘月虧則如薄霜味苦月盡鹽亦盡又其國累土為邱¶
𧰼浮圖有三僧尸乾居上尸濕居下以近塟為至孝集¶
<pb:KR3l0118_WYG_482-12a>¶
大毡屋中懸衣服綵繒哭化之(出酉陽/雜俎)¶
　　　　繡面獠子¶
越人習水必鏤身以避蛟龍之患今南中有繡面獠子¶
葢雕題之遺俗也(出酉陽/雜俎)¶
　　　　五溪蠻¶
五溪蠻父母死于村外閣其尸三年而葬打鼓路歌親屬¶
飲宴舞戲一月餘日盡産為棺飲臨江髙山半助鑿龕¶
以塟之山上懸索下柩彌髙者以為至孝即終身不復¶
<pb:KR3l0118_WYG_482-12b>¶
祠祭初遭喪三年不食鹽(出朝野/僉載)¶
　　　　堕雨兒¶
魏峕河間王子充家雨中有小兒八九枚堕于庭長五¶
六寸許自云家在海東南因有風雨所飄至此與之言¶
甚有所知皆如史𫝊所述(出述/異記)¶
　¶
　¶
　太平廣記卷四百八十二¶
