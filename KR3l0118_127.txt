# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:20.945659
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百二十七
<pb:KR3l0118_WYG_127-1a>¶
欽定四庫全書¶
　太平廣記卷一百二十七¶
　　報應二十六¶
　　　蘇娥　　　　涪令妻　　　諸葛元崇¶
　　　呂慶祖　　　元徽　　　　李義琰¶
　　　岐州寺主　　館陶主簿　　僧曇暢¶
　　　午橋民　　　盧叔敏　　　鄭生¶
　　　　蘇娥¶
<pb:KR3l0118_WYG_127-1b>¶
漢何敞爲交趾刺史行部蒼梧郡高要縣暮宿鵲奔亭¶
夜猶未半有一女從樓下出自云妾姓蘇名娥字始珠¶
本廣信縣修理人早失父母又無兄弟夫亦久亡有雜¶
繒帛百二十疋及婢一人名致富孤窮羸弱不能自振¶
欲往傍縣賣繒就同縣人王伯賃牛車一乘直錢萬二¶
千載妾并繒令致富執轡以前年四月十日到此亭外¶
于時已暮行人既絶不敢前行因即留止致富暴得腹¶
痛妾往亭長舍乞漿取火亭長龔壽操刀持㦸來至車¶
<pb:KR3l0118_WYG_127-2a>¶
傍問妾曰夫人從何所來車上何載丈夫安在何故獨¶
行妾應之曰何勞問之壽因捉臂欲汙妾不從壽即以¶
刀刺脇妾立死又殺致富壽掘樓下埋妾并婢取財物¶
去殺牛燒車杠及牛骨投亭東空井中妾死痛酷無所¶
告訴故來告於明使君敞曰今欲發汝屍骸以何爲驗¶
女子曰妾上下皆著白衣靑絲履猶未朽也掘之果然¶
敞乃遣吏捕壽拷問具服下廣信縣驗問與娥語同收¶
壽父母兄弟皆繋獄敞表壽殺人於常律不至族誅但¶
<pb:KR3l0118_WYG_127-2b>¶
壽爲惡隱宻經年王法所不能得鬼神自訴千載無一¶
請皆斬之以助陰誅上報聽之(出還/寃録)¶
　　　　涪令妻¶
漢王忳字少琳爲郿縣令之邰亭亭素有鬼忳宿樓上¶
夜有女子稱欲訴寃無衣自進忳以衣與之進曰妾本¶
涪令妻也欲往官過此亭宿亭長殺妾大小十口埋在¶
樓下取衣裳財物亭長今爲縣門下游徼忳曰當爲汝¶
報之無復妄殺良善也鬼投衣而去忳旦召游徼問即¶
<pb:KR3l0118_WYG_127-3a>¶
服收同時十餘人並殺之掘取諸喪歸其家葬之亭永¶
清寧(闕/)¶
　　　　諸葛元崇¶
瑯琊諸葛覆宋永嘉年爲九眞太守家累悉在揚都唯¶
將長子元崇赴職覆於郡病亡元崇始年十九送喪欲¶
還覆門生何法僧貪其資與伴共推元崇墮水而死因¶
分其財元崇母陳氏夢元崇還具敘父亡及身被殺委¶
曲尸骸流漂怨酷無雙奉違累載一旦長辭銜悲茹恨¶
<pb:KR3l0118_WYG_127-3b>¶
如何可說歔欷不能自勝又云行速疲極因卧窻下牀¶
上以頭枕窻明日視兒眠處足知非虚矣陳氏悲怛驚¶
起把火照兒眠處沾濕猶如人形於是舉家號泣便如¶
發聞于時徐森之始除交州徐道立爲長史道立即陳¶
氏從姑兒也具疏夢託二徐驗之徐道立遇諸葛喪船¶
驗其父子亡日悉如鬼語乃收行兇二人即皆欵服依¶
法殺之差人送喪還揚都(出還/寃記)¶
　　　　呂慶祖¶
<pb:KR3l0118_WYG_127-4a>¶
宋永康人呂慶祖家甚殷富常使一奴名教子守視墅¶
舍慶祖自往案行忽爲人所殺族弟無期先貸舉慶祖¶
錢咸謂爲害無期便齎酒脯至柩所而祝曰君荼酷如¶
此乃謂是我魂而有靈使知其主既還至三更見慶祖¶
來云近履行見奴教子畦疇不理許當痛治奴遂以斧¶
砍我背將帽塞口因得齧奴三指悉皆破碎便取刀刺¶
我頸曵著後門初見殺時從行人亦在其中而不同執¶
罪之失也奴今欲叛我已釘其頭著壁言卒而遂滅無¶
<pb:KR3l0118_WYG_127-4b>¶
期具以告其父母潛視奴所住壁果有一把髮以竹釘¶
之又看其指並見傷破録奴詰驗承伏又問汝既反逆¶
何以不叛奴曰頭如被繋欲逃不得諸同見者事相符¶
即焚教子并其二息(出還/寃記)¶
　　　　元徽¶
後魏莊帝永安中北海王顥入洛莊帝北巡城陽王徽¶
捨宅爲宣中寺爾朱兆擒莊帝徽投前洛陽令㓂祖仁¶
祖仁聞爾朱兆購徽乃斬徽首送兆兆夢徽曰我有金¶
<pb:KR3l0118_WYG_127-5a>¶
二百斤馬一百匹在祖仁家卿可取之兆於是懸祖仁¶
首於高樹以大石墜其足鞭箠之問得金及馬而祖仁¶
死時以爲禍報(出廣古今/五行記)¶
　　　　李義琰¶
唐隴西李義琰貞觀年中爲華州縣尉此縣忽失一人¶
莫知所在其父兄疑一讐家所害詣縣陳情義琰案之¶
不能得決夜中執燭委細窮問至夜義琰據案俛首不¶
覺死人即至猶帶被傷之狀云某乚打殺置於某所井¶
<pb:KR3l0118_WYG_127-5b>¶
中公可早驗不然恐被移向他處不可尋覓義琰即親¶
往果如所陳而讐家始具欵伏當聞見者莫不驚歎(出/法)¶
(苑珠/林)¶
　　　　岐州寺主¶
唐貞觀十三年岐州城内有寺主共都維那爲隙遂殺¶
都維那解爲十二段置於厠中寺僧不見都維那乆遂¶
告别駕楊安共來驗檢都無蹤跡别駕欲出諸僧送别¶
駕見寺主左臂上袈裟忽有些鮮血别駕勘問云當殺¶
<pb:KR3l0118_WYG_127-6a>¶
之夜不著袈裟有其鮮血是諸佛菩薩所爲竟伏誅(出/廣)¶
(古今五/行記)¶
　　　　館陶主簿¶
唐冀州館陶縣主簿姓周忘其名字顯慶中奉使於臨¶
渝關牙市當去之時佐史等二人從往周將錢帛稍多¶
二人乃以土囊壓而殺之所有錢帛咸盜將去唯有隨¶
身衣服充斂至歲暮妻夢具說被殺之狀兼言所盜財¶
物藏之處妻乃依此訴官官司案辨具得實狀錢帛並¶
<pb:KR3l0118_WYG_127-6b>¶
獲二人皆坐處死相州智力寺僧慧永云嘗親見明庭¶
觀道士劉仁寛說之(出法苑/珠林)¶
　　　　僧曇暢¶
唐乾封年中京西明寺僧曇暢將一奴二騾向岐州稜¶
法師處聽講道逢一人著衲帽弊衣掐數珠自云賢者¶
五戒講夜至馬嵬店宿五戒禮佛誦經半夜不歇暢以¶
爲精進一練至四更即共同發去店十餘里忽袖中出¶
兩刃刀子刺殺暢其奴下馬入草走其五戒騎騾驅䭾¶
<pb:KR3l0118_WYG_127-7a>¶
即去主人未曉夢暢告云昨夜五戒殺貧道須臾奴走¶
到告之如夢時同宿三衛子披持弓箭乗馬趂四十餘¶
里以弓箭擬之即下騾乞死縛送縣決殺之(出朝野/僉載)¶
　　　　午橋民¶
唐衛州司馬杜某嘗爲洛陽尉知捕冦時洛陽城南午¶
橋有人家失火七人皆焚死杜某坐㕔事忽有一人為¶
門者所執狼狽至前問其故門者曰此人適來若大驚¶
恐狀再馳入縣門復馳出故執之其人曰某即殺午橋¶
<pb:KR3l0118_WYG_127-7b>¶
人家之賊也故來歸命嘗結伴五人同劫其家得財物¶
數百千恐事泄則殺其人焚其室如自焚死者故得人¶
不疑將財至城舍於道徳里與其伴欲出外輙坎軻不¶
能去今日出道德坊南行忽見空中有火六七團大者¶
如瓠小者如盃遮其前不得南出因北走有小火直入¶
心中爇其心腑痛熱發狂因爲諸火遮繞驅之令入縣¶
門及入則不見火心中火亦盡於是出門火又盡在空¶
中遮不令出自知不免故備言之由是命盡取其黨及¶
<pb:KR3l0118_WYG_127-8a>¶
財物於府殺之(出紀/聞)¶
　　　　盧叔敏¶
唐盧叔敏居緱氏縣即故太傅文貞公崔祐甫之表姪¶
時祐甫初拜相有書與盧生令應明經舉生遂自緱氏¶
赴京行李貧困有驢兩頭叉袋一奴纔十餘嵗而已初¶
發縣有一紫衣人擎小幞與生同行云送書狀至城辭¶
氣甚謹生以僮僕小甚利其作侶扶接鞍乗每到店必¶
分以茶酒紫衣者亦甚知媿至鄂嶺早發十餘里天纔¶
<pb:KR3l0118_WYG_127-8b>¶
明紫衣人與小奴驅驢在後忽聞奴呌呼聲云&KR0013;紫衣¶
毆撃生曰奴有過但言必爲科決何得便自打也言訖¶
見紫衣人懷中抽刀刺奴洞腸流血生乃驚走初尚乘¶
驢行數十歩已見紫衣人趂在後棄驢并靴馳十數步¶
紫衣逐及以刀刺倒與奴同死於嶺上時緱氏尉鄭楚¶
相與生中外兄弟晨起於㕔中忽困睡夢生被髮血汚¶
面目謂尉曰某已被賊殺矣因問其由曰某枉死然此¶
賊今捉未得乃牽白牛一頭來跛左脚曰兄但記此牛¶
<pb:KR3l0118_WYG_127-9a>¶
明年八月一日平明賊從河中府與同黨買牛來於此¶
過入西郭門最後驅此者即是鄭君驚覺遂言於同僚¶
至明日府牒令捉賊方知盧生已爲賊所殺於書帙中¶
得崔相手札河南尹捕捉甚急都無蹤跡至明年七月¶
末鄭君與縣宰計議至其日五更潛布弓矢手力於西¶
郭門外鄭君領徒自往伏於路側至日初出果有人驅¶
牛自西來者後白牛跛脚行遲不及其隊有一人驅之¶
其牛乃鄭君夢中所見盧生牽者遂擒掩之并同黨六七¶
<pb:KR3l0118_WYG_127-9b>¶
盡得驅跛牛者乃殺盧生賊也問之悉伏云此郎君於¶
某有恩某見其囊中書謂是綾絹遂劫殺之及開之知¶
非也唯得絹兩疋耳自此已來常髣髴見此郎君在側如¶
未露尚欲歸死已就執豈敢隱諱乎因具言其始末與¶
其徒皆死於市(出逸/史)¶
　　　　鄭生¶
唐滎陽鄭生善騎射以勇悍趫㨗聞家于鞏雒之郊嘗¶
一日乗醉手弓腰矢馳健馬獨驅田野間去其居且數¶
<pb:KR3l0118_WYG_127-10a>¶
十里會天暮大風雨生庇於大木下乆之及雨霽已夕¶
矣迷失道縱馬行見道傍有門宇乃神廟也生以馬繋¶
門外將止屋中忽慄然心動即匿身東廡下聞廟左空¶
舍中窣窣然生疑其鬼因引弓震弦以伺之俄見一丈¶
夫身長衣短後皂衣負囊仗劍自空舍中出既而倚劍¶
揚言曰我盜也爾豈非盜乎鄭生曰吾家於鞏雒之郊¶
向者獨驅田間適遇大風雨迷而失道故匿身於此仗¶
劍者曰子既不爲盜得無害我之心乎且我遁去道必¶
<pb:KR3l0118_WYG_127-10b>¶
經東廡下願解弓弦以授我使我得去不然且死於竪¶
子矣先是生常别以一弦致䄂中既解弦投于劍客前¶
宻以袖中弦繋弓上賊既得弦遂至東廡下將殺鄭生¶
以滅口急以矢繋弦賊遂去因曰吾子果智者某罪固¶
當死矣生曰我不爲害爾何爲疑我賊再拜謝生即去¶
西廡下以避賊既去生懼其率徒再來於是登木自匿¶
久之星月始明忽見一婦人貌甚冶自空舍中出泣於¶
庭問之婦人曰妾家於村中爲盜見誘至此且利妾衣¶
<pb:KR3l0118_WYG_127-11a>¶
裝遂殺妾空舍中棄其尸而去幸君子爲雪其寃又曰¶
今夕當匿於田橫墓願急逐之無失生諾之婦人謝而¶
去及曉生視之果見尸即馳馬至洛具白於河南尹鄭¶
叔則尹命吏捕之果得賊於田橫墓中(出宣/室志)¶
　¶
　¶
　¶
　¶
<pb:KR3l0118_WYG_127-11b>¶
　¶
　¶
　¶
　¶
　¶
　¶
　¶
　太平廣記卷一百二十七¶
