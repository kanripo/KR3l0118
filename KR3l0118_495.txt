# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:31.341721
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百九十五
<pb:KR3l0118_WYG_495-1a>¶
欽定四庫全書¶
　太平廣記卷四百九十五　宋　李昉等　編¶
　　雜録¶
　　　宇文融　　　哥舒翰　　　崔𨼆甫¶
　　　蕭嵩　　　　陳懐卿　　　鄒鳯熾¶
　　　高力士　　　王維　　　　史思明¶
　　　豆榖　　　　潤州樓　　　邱為¶
　　　裴佶　　　　李抱真　　　楊志堅¶
<pb:KR3l0118_WYG_495-1b>¶
　　　　宇文融¶
𤣥宗命宇文融為括田使融方恣睢稍不附己者必加¶
誣譖密奏以為盧從愿廣置田園有地數百頃帝素噐¶
重亦倚為相者數矣而又族望宦婚鼎盛於一時故帝¶
亦重言其罪但目從愿為多田翁從愿少家相州應明¶
經常從五舉制䇿三等授夏縣尉自前明經至吏部侍¶
即纔十年自吏部員外至侍郎只七箇月(出明皇/雜録)¶
　　　　哥舒翰¶
<pb:KR3l0118_WYG_495-2a>¶
天寶中哥舒翰為安西節度控地數千里甚著威令故西¶
鄙人歌之曰北斗七星高哥舒夜帶刀吐蕃總殺盡更¶
䇿两重濠時差都兵馬使張擢上都奏事值楊國忠¶
專權黷貨擢逗遛不返因納賄交結翰續又朝奏擢¶
知翰至懼求國忠㧞用國忠乃除擢兼御史大夫充劔南¶
西川節度使敕下就第辭翰翰命部下捽于庭數其事杖¶
而殺之然後奏聞帝却賜擢尸更令翰决尸一百(出乾/&KR0871;子)¶
　　　　崔𨼆甫¶
<pb:KR3l0118_WYG_495-2b>¶
梨園弟子有胡雛善吹笛尤承恩甞犯洛陽令崔𨼆甫¶
已而走入禁中𤣥宗非時託以他事召𨼆甫對胡雛在¶
側指曰就卿乞此得否𨼆甫對曰陛下此言是輕臣而¶
重樂人也臣請休官再拜而去𤣥宗遽曰朕與卿戱也¶
遂令曵出至門外立杖殺之俄而復敕釋已死矣乃賜¶
𨼆甫絹百匹(出國/史𥙷)¶
　　　　蕭嵩¶
𤣥宗甞器重蘇頲欲倚以為相禮遇顧問與羣臣特異¶
<pb:KR3l0118_WYG_495-3a>¶
欲命相前一日上祕密不欲令左右知迨夜艾乃令草¶
詔訪於侍臣曰外庭值宿誰遂命秉燭召來至則中書¶
舍人蕭嵩上即以頲姓名授嵩令草制書既成其詞曰¶
國之瓌寶上尋續三四謂嵩曰頲瓌之子朕不欲斥其¶
父名卿為刋削之上乃命撒帳中屏風與嵩嵩慙懼流¶
汗筆不能下者久之上以嵩杼思移時必當精密不覺¶
前席以觀唯改曰國之珍寶他無更易嵩既退上擲其¶
草于地曰虚有其表耳(嵩長大多髯/上故有是名)左右失笑上聞遽¶
<pb:KR3l0118_WYG_495-3b>¶
起掩其口曰嵩雖才藝非長人臣之貴亦無與比前言¶
戱耳其黙識神覧皆此𩔖也(出明皇/雜録)¶
　　　　陳懷卿¶
陳懷卿嶺南人也養鴨百餘頭後于鴨欄中除糞糞中¶
有光爛然試以盆水沙汰之得金十兩乃覘所食處于¶
舍後山足下土中有麩金消得数千斤時人莫知卿遂¶
巨富仕至梧州刺史(出朝野/僉載)¶
　　　　鄒鳳熾¶
<pb:KR3l0118_WYG_495-4a>¶
西京懷德坊南門之東有富商鄒鳯熾肩高背曲有似¶
駱駝時人號為鄒駱駝其家巨富金寶不可勝計常與¶
朝貴遊邸店園宅遍滿海内四方物盡為所收雖古之¶
猗白不是過也其家男女婢僕錦衣玉食服用器物皆¶
一時驚異甞因嫁女邀諸朝士徃臨禮席賔客数千夜¶
擬供帳備極華麗及女即將出侍婢圍遶綺羅珠翠垂¶
釵曳履尤艶麗者至数百人衆皆愕然不知孰是新婦¶
矣又甞謁見高宗請市終南山中樹估絹一匹自云山¶
<pb:KR3l0118_WYG_495-4b>¶
樹雖盡臣絹未竭事雖不行終為天下所誦後犯事流¶
𤓰州㑹赦還及卒子孫窮匱又有王元寶者年老好戱¶
謔出入里市為人所知人以為錢文有元寶字因呼錢¶
為王老盛流于時矣(出西/京記)¶
又一説𤣥宗甞召王元寶問其家私多少對曰臣請以¶
絹一匹繫陛下南山樹南山樹盡臣絹未窮又𤣥宗御¶
含元殿望南山見一白龍横亘山間問左右皆言不見¶
令急召王元寶問之元寶曰見一白物横在山頂不辨¶
<pb:KR3l0118_WYG_495-5a>¶
其狀左右貴臣啓曰何故臣等不見𤣥宗曰我聞至富¶
可敵貴朕天下之貴元寶天下之富故見耳(出獨/異志)¶
　　　　高力士¶
高力士既譴于巫山州谷多薺而人不食力士感之因¶
為詩寄意兩京五斤賣五溪無人採夷夏雖有殊氣味¶
終不改其後㑹赦歸至武溪道遇開元中羽林軍士坐¶
事謫嶺南停車訪舊方知上皇已厭世力士北望號泣¶
嘔血而死(出明皇/雜録)¶
<pb:KR3l0118_WYG_495-5b>¶
　　　　王維¶
天寶末羣賊䧟兩京大掠文武朝臣及黄門宫嬪樂工¶
騎士每獲數百人以兵仗嚴衛送于雒陽至有逃于山¶
谷者而卒能羅捕追脅授以冠帶禄山尤致意樂工求¶
訪頗切于旬日獲梨園弟子數百人羣賊因相與大㑹¶
于凝碧池宴偽官數十人大陳御庫珍寶羅列于前後¶
樂既作梨園舊人不覺欷歔相對泣下羣逆皆露刄持¶
滿以脅之而悲不能已有樂工雷海清者投樂器于地¶
<pb:KR3l0118_WYG_495-6a>¶
西向慟哭逆黨乃縛海清於戯馬殿支解以示衆聞之¶
者莫不傷痛王維為賊拘於菩提佛寺中聞之賦詩曰¶
萬戸傷心生野烟百官何日更朝天秋槐葉落空宫&KR0187;¶
凝碧池頭奏管絃(出明皇/雜録)¶
　　　　史思明¶
安禄山敗史思明繼逆至東都遇櫻桃熟其子在河北¶
欲寄遺之因作詩同去詩云櫻桃一籠子半已赤半已¶
黄一半與懷王一半與周至詩成左右贊美之皆曰明¶
<pb:KR3l0118_WYG_495-6b>¶
公此詩大佳若能言一半周至一半懷王即與黄字聲¶
韻稍稳思明大怒曰我兒豈可居周至之下思明長驅¶
至永寧縣為其子朝義所殺思明曰爾殺我太早禄山¶
尚得至東都而爾何亟也思明子偽封懷王周至即其¶
傅也(出芝/田錄)¶
　　　　豆穀¶
至德初安史之亂河東大饑&KR0189;地十五里生豆穀一夕¶
掃而復生約得五六千石其實甚圓細美人皆頼此活¶
<pb:KR3l0118_WYG_495-7a>¶
焉(出傳/載)¶
　　　　潤州樓¶
潤州城南隅有樓名萬歳樓俗傳樓上烟出刺史即死¶
不死即貶開元已前以潤州為店闕董琬為江東採訪¶
使甞居此州其時晝日烟出刺史皆憂懼狼狽愁情至¶
死乾元中忽然又晝日烟出圓可一尺餘直上數丈有¶
吏密伺之就視其烟乃出於樓角隙中更近而視之乃¶
蚊子也樓下有井井中無水黑而且深小虫蠛蠓蛛蝄¶
<pb:KR3l0118_WYG_495-7b>¶
之𩔖色黑而小每晩晴出自于隙中作團而上遥看𩔖¶
烟以手&KR0259;之即蚊蚋耳從此知非刺史亦無慮矣(出辨/疑志)¶
　　　　邱為¶
邱為致仕還鄉特給禄俸之半既丁母䘮州郡疑所給¶
請于觀察使韓滉滉以為授官致仕本不理務特令給¶
禄以恩養老臣不可以在䘮為義命仍舊給之唯春秋¶
二時羊酒之直則不給雖程式無文見稱折衷(出談/賔録)¶
　　　　裴佶¶
<pb:KR3l0118_WYG_495-8a>¶
朱泚既亂裴佶與衣冠數人佯為奴求出城佶貎寢自¶
出稱甘草門兵曰此數子必非人奴如甘草不疑也(出/國)¶
(史/𥙷)¶
　　　　李抱貞¶
李抱貞鎮潞州軍資匱缺計無所為有老僧大為郡人¶
信服抱貞因請之曰假和尚之道以濟軍中可乎僧曰¶
無不可抱貞曰但言擇日鞠塲焚身謀當于使宅鑿一¶
地道通連俟火作既潛以僧出僧喜從之遂陳狀聲言¶
<pb:KR3l0118_WYG_495-8b>¶
抱貞命于鞠塲積薪貯油因為七日道塲晝夜香燈梵¶
唄雜作抱貞亦引僧入地道使之不疑僧乃升壇執爐¶
對衆説法抱貞率監軍僚屬及將吏膜拜其下以俸入¶
擅施堆於其旁由是士女駢填捨財億計滿七日遂送¶
柴積灌油發㷔擊鐘念佛抱貞密已遣人填塞地道俄¶
頃之際僧薪並灰數日籍所得貨財輦入軍資庫别求¶
所謂舍利者數十粒造墖貯焉(出尚書/故實)¶
　　　　楊志堅¶
<pb:KR3l0118_WYG_495-9a>¶
顔真卿為撫州刺史邑人有楊志堅者嗜學而居貧鄉¶
人未之知也其妻以資給不充索書求離志堅以詩送¶
之曰當年立志早從師今日翻成𩯭有絲落托自知求¶
事晩蹉跎甘道出身遲金釵任意撩新髪鸞鏡從他别¶
畫眉此去便同行路客相逢即是下山時其妻持詩詣¶
州公牒以求别適真卿判其牘曰楊志堅早親儒教頗¶
負詩名心雖慕夫高科身未霑于寸禄愚妻覩其未¶
遇曾不少留靡追冀缺之妻贊成好事專學買臣之婦¶
<pb:KR3l0118_WYG_495-9b>¶
厭棄良人汚辱鄉閭傷敗風教若無懲誡孰遏浮囂妻¶
可笞二十任自改嫁楊志堅秀才餉粟帛仍署随軍四¶
逺聞之無不悦服自是江表婦人無敢棄其夫者(出雲/溪友)¶
(議/)¶
　¶
　¶
　¶
　太平廣記卷四百九十五¶
