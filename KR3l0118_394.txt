# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:27.976808
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三百九十四
<pb:KR3l0118_WYG_394-1a>¶
欽定四庫全書¶
　太平廣記卷三百九十四　宋　李昉等　編¶
　　雷二¶
　　　陳鸞鳯　　　建州山寺　　蕭氏子¶
　　　周洪　　　　蕭澣　　　　僧文浄¶
　　　徐智通　　　雷公廟　　　南海¶
　　　陳義　　　　葉遷韶　　　元積¶
　　　裴用　　　　東陽郡山　　段成式伯¶
<pb:KR3l0118_WYG_394-1b>¶
　　　智空¶
　　　　陳鸞鳯¶
唐元和中有陳鸞鳯者海康人也負義氣不畏鬼神鄉¶
黨咸呼為後來周處海康者有雷公廟邑人䖍潔祭祀禱¶
祝既淫妖妄亦作邑人每嵗聞新雷日記某甲子一旬復¶
值斯日百工不敢動作犯者不信宿必震死其應如響時¶
海康大旱邑人禱而無應鸞鳯大怒曰吾之鄉乃雷鄉也¶
為神不福况受人奠酹如斯稼穡既焦陂池已涸牲牢饗¶
<pb:KR3l0118_WYG_394-2a>¶
盡焉用廟為遂秉炬爇之其風俗不得以黄魚彘肉相和¶
食之亦必震死是日鸞鳯持竹炭刀於野田中以所忌物¶
相和啖之將有所祠果怪雲生惡風起迅雷急雨震之鸞¶
鳯乃以刃上揮果中雷左股而斷雷墮地狀𩔖熊猪毛角¶
肉翼青色手執短柄剛石斧流血注然雲雨盡滅鸞鳯知¶
雷無神遂馳赴家告其血屬曰吾斷雷之股矣請觀之親¶
愛愕駭共往視之果見雷折股而已又持刀欲斷其頸齧¶
其肉為羣衆共執之曰霆是天上靈物爾為下界庸人輒¶
<pb:KR3l0118_WYG_394-2b>¶
害雷公必我一鄉受禍衆捉衣袂使鸞鳯奮擊不得逡廵¶
復有雲雷哀其傷者和斷股而去雖然雲雨自午及酉涸¶
苖皆立矣遂𬒳長㓜共斥之不許還舍於是持刀行二十¶
里詣舅兄家及夜又邅雷霆天火焚其屋復持刀立於庭¶
雷終不能害旋有人告其舅兄向來事又為逐出復往僧¶
室亦為霆震㷊爇如前知無容身處乃夜秉炬入於乳穴¶
嵌孔之處後雷不復能震矣三暝然後返舍自後海康每¶
有旱邑人即醵金與鸞鳯請依前調二物食之持刀如前¶
<pb:KR3l0118_WYG_394-3a>¶
皆有雲雨滂沱終不能震如此二十餘年俗號鸞鳳為¶
雨師至太和中刺史林緒知其事召至州詰其端倪鸞¶
鳳云少壯之時心如鐵石鬼神雷電視之若無當者願¶
殺一身請蘇萬姓即上𤣥焉能使雷鬼敢逞其凶臆也¶
遂獻其刀於緒厚酬其直(出傳/竒)¶
　　　　建州山寺¶
唐栁公權侍郎嘗見親故説元和末止建州山寺夜半¶
覺門外喧閙潛於忩櫺中窺之見數人運斤造雷車宛¶
<pb:KR3l0118_WYG_394-3b>¶
如圖畫者久之一嚏氣忽斗暗其人雙目遂昏(出酉陽/雜俎)¶
　　　　蕭氏子¶
唐長慶中蘭陵蕭氏子以膽勇稱客逰湘楚至長沙郡¶
舎於仰山寺是夕獨處撤燭忽暴雷震蕩&KR0585;雨久而不¶
止俄聞西垣下窣窣有聲蕭恃膂力曾不之畏榻前有¶
巨捶持至垣下俯而撲焉一舉而中有聲甚厲若呼吟¶
者因連撲數十聲遂絶風雨亦霽蕭喜曰怪且死矣迨¶
曉西垣下覩一鬼極異身盡青傴而庳有金斧木楔以¶
<pb:KR3l0118_WYG_394-4a>¶
麻縷結其體焉瞬而喘若甚困状於是具告寺僧觀之¶
或曰此雷鬼也蓋上帝之使耳子何為侮於上帝禍且¶
及矣里中人具牲酒祀之俄而雲氣曛晦自室中發出¶
户昇天鬼亦從去既而雷聲又興僅數食頃方息蕭氣¶
益鋭里中人皆以壮士名焉(出宣/室志)¶
　　　　周洪¶
唐處士周洪云寳歴中邑客十餘人逃暑㑹飲忽驟風¶
雨有物墮如玃兩目睒睒衆驚伏於牀下倏忽上階周¶
<pb:KR3l0118_WYG_394-4b>¶
視俄失所在及雨定稍稍能起相顧但耳悉泥矣邑人¶
云向来雷震牛戰鳥墜而邑客止覺殷殷然(出酉陽/雜俎)¶
　　　　蕭澣¶
唐蕭澣初至遂州造二旛刹施於寺齋慶畢作樂忽暴¶
雷震刹俱成數十片至来嵗雷震日澣死(出酉陽/雜俎)¶
　　　　僧文浄¶
唐金州水陸院僧文浄因夏屋漏滴於腦遂作小瘡經¶
年若一大桃來嵗五月後因雷雨霆震穴其贅文浄睡¶
<pb:KR3l0118_WYG_394-5a>¶
中不覺寤後唯贅痛遣人視之如刀割有物𨼆處乃蟠¶
龍之状也(出聞/竒録)¶
　　　　徐智通¶
唐徐智通楚州醫士也夏夜乗月於栁堤閒步忽有二¶
客笑語於河橋不虞智通之在隂翳也相謂曰明晨何¶
以為樂一曰無如南海赤巖山弄珠耳答曰赤巖主人¶
嗜酒留客必醉僕来日未後有事於西海去恐復為縈¶
滯也不如只於此郡龍興寺前與吾子較技耳曰君將¶
<pb:KR3l0118_WYG_394-5b>¶
何戲曰寺前古槐僅百株我霆震一聲剖為纎莖長短¶
粗細悉如食筯君何以敵答曰寺前素為郡之戯場毎¶
日中聚觀之徒通計不下三萬人我霆震一聲盡散其¶
髮毎縷仍為七結二人因大笑約諾而去智通異之即¶
告交友六七人遲明先俟之是時晴朗己午間忽有三¶
雲大如車輪凝於寺上須臾昬黒咫尺莫辨俄而霆震¶
兩聲人畜頓踣及開霽寺前槐林劈㭊分散布之於地¶
皆如算子小大洪纎無不相肖而寺前負販戲弄觀㸔¶
<pb:KR3l0118_WYG_394-6a>¶
人數萬衆髮悉解散毎縷皆為七結(出集/異記)¶
　　　　又¶
洛京天津橋有儒生逢二老人言話風骨甚異潛聴之¶
云明日午時於寺中鬭疾速一人曰公欲如何一人曰¶
吾一聲令寺内聴講驢馬盡結尾一人曰吾一聲令十¶
丈旛竿盡為算子仍十枚為一積儒生乃與一二宻友¶
於寺候之至午果雷雨霹靂一聲客走出視驢馬數百¶
匹盡結尾一聲旛竿在廊下為算子十枚一積(出録/異記)¶
<pb:KR3l0118_WYG_394-6b>¶
　　　　雷公廟¶
雷州之西雷公廟百姓毎嵗配連皷雷車有以魚彘肉¶
同食者立為霆震皆敬而憚之毎大雷雨後多於野中¶
得黳石謂之雷公墨叩之鎗然光瑩如漆又如霹靂處¶
或土木中得楔如斧者謂之霹靂楔小兒佩帶皆辟驚¶
邪孕婦磨服為催生藥必驗(出嶺表/錄異)¶
　　　　南海¶
南海秋夏間或雲物慘然則見其暈如虹長六七尺此¶
<pb:KR3l0118_WYG_394-7a>¶
候則颶風必發故呼為颶母見忽有震雷則颶風不作¶
矣舟人常以為候預為備之(出嶺表/錄異)¶
　　　　陳義¶
唐羅州之南二百里至雷州為海康郡雷之南瀕大海¶
郡蓋因多雷而名焉其聲恒如在&KR0585;宇上雷之北髙亦¶
多雷聲如在尋常之外其事雷畏敬甚謹毎具酒殽奠¶
焉有以彘肉雜魚食者霹靂輒至南中有木名曰棹以¶
煮汁漬梅李俗呼為棹汁雜彘肉食者霹靂亦至犯必¶
<pb:KR3l0118_WYG_394-7b>¶
響應牙門將陳義𫝊云義即雷之諸孫昔陳氏因雷雨¶
晝㝠庭中得大卵覆之數月卵破有嬰兒出焉自後日¶
有雷扣擊戸庭入其室中就於兒所似若乳哺者嵗餘¶
兒能食乃不復至遂以為己子義即卵中兒也又云嘗¶
有雷民畜畋犬其耳十二毎將獵必笞犬以耳動為獲¶
數未嘗全動一日諸耳畢動既獵不復逐獸至海傍測¶
中嘷鳴郡人視之得十二大卵以歸置於室中後忽風¶
雨若出自室既霽就視卵破而遺甲存焉後郡人分其¶
<pb:KR3l0118_WYG_394-8a>¶
卵甲嵗時祀奠至今以獲得遺甲為豪族或隂㝠雲霧¶
之夕郡人呼為雷耕曉視野中果有墾跡有是乃為嘉¶
祥又時有雷火發於野中毎雨霽得黒石或圓或方號¶
雷公墨凡訟者投牒必以雷墨雜常墨書之為利人或¶
有疾即掃虚室設酒食鼓吹旛蓋迎雷於數十里外既¶
歸屠牛彘以祭因置其門鄰里不敢輒入有誤犯者為¶
唐突大不敬出猪牛以謝之三日又送如初禮又云嘗¶
有雷民因大雷電空中有物豕首鱗身狀甚異民揮刀以¶
<pb:KR3l0118_WYG_394-8b>¶
斬其物踣地血流道中而震雷益厲其夕凌空而去自¶
後揮刀民居室頻為天火所災雖逃去輒如故父兄遂¶
擯出乃依山結廬以自處災復隨之因穴崖而居災方¶
止或云其刀尚存雷民圖雷以祀者皆豕首鱗身也(出/投)¶
(荒雜/録)¶
　　　　葉遷韶¶
唐葉遷韶信州人也幼嵗樵牧避雨於大樹下樹為雷¶
霹俄而却合雷公為樹所夾奮飛不得遷韶取石楔開¶
<pb:KR3l0118_WYG_394-9a>¶
枝然後得去仍餽謝之約曰来日復至此可也如其言¶
至彼雷公亦来以墨篆一卷與之曰依此行之可以致¶
雷雨祛疾苦立功救人我兄弟五人要聞雷聲但喚雷¶
大雷二即相應然雷五性剛躁無危急之事不可喚之¶
自是行符致雨咸有殊驗嘗於吉州市大醉太守擒而¶
責之欲加楚辱遷韶於庭下大呌雷五時郡中方旱日¶
光猛熾霹震一聲人皆顛沛太守下階禮接之請為致¶
雨信宿大霔田原遂足因為逺近所𫝊逰滑州時方久¶
<pb:KR3l0118_WYG_394-9b>¶
雨黄河泛溢官吏備水為勞忘其寝食遷韶以鐵札長¶
二尺立一符於河岸上水湧溢堆阜之形而沿河流下¶
不敢出其符外人免墊溺如今𫝊之或有疾請符不擇¶
筆墨書而授之皆得其效多在江浙間周逰好啗葷腥¶
不修道行後不知所之(出神仙/感遇𫝊)¶
　　　　元積¶
唐元積鎮江夏㐮州賈墅有别業搆堂架梁纔畢疾風¶
甚雨時户各輸油六七甕忽震一聲甕悉列於梁上都¶
<pb:KR3l0118_WYG_394-10a>¶
無滴汙於外是年積卒(出劇/談録)¶
　　　　裴用¶
唐大和濮州軍吏裴用者家富於財年六十二疾死既¶
葬旬日霆震其墓棺飛出百許步屍柩零落其家即選¶
他處重瘞焉仍用大鐡索繫䌫其棺未幾震如前復選¶
他處重瘞不旬日震復如前而棺柩灰盡不可得而收¶
矣因設靈儀招魂以葬(出集/異記)¶
　　　　東陽郡山¶
<pb:KR3l0118_WYG_394-10b>¶
唐東陽郡濱於浙江有山周數百里江水曲而環焉迂¶
滯舟楫人頗病之常侍敬昕大和中出守其山一夕雲¶
物曛晦暴風雷電動蕩室廬江水騰溢莫不惶惑迨曉¶
方霽人往視之已劈而中分相逺數百步引江流直而¶
貫焉其環曲處悉填以石遂無縈繞之患(出宣/室志)¶
　　　　段成式伯¶
唐段成式三從伯父少時於陽羡親舊舎夜值雷雨毎¶
電起光中見有人頭數十大於栲栳(出酉陽/雜俎)¶
<pb:KR3l0118_WYG_394-11a>¶
　　　　智空¶
唐晉陵郡建元寺僧智空本郡人道行聞於里中年七¶
十餘一夕既闔闗忽大風雷若起於禪堂殷然不絶燭¶
滅而塵坌晦黒且甚&KR0585;宇揺震矍然自念曰吾棄家為¶
僧迨兹四紀暴雷如是豈神龍有怒我者不然有罪當¶
雷震死耳既而聲益甚復坐而祝曰某少學浮屠氏為¶
沙門迨五十餘年豈所行乖於釋氏教耶不然且有黷¶
神龍耶設如是安敢逃其死倘不然則愿亟使開霽俾¶
<pb:KR3l0118_WYG_394-11b>¶
舉寺僧得自解也言竟大聲一舉若發左右茵榻傾縻¶
昏霾顛悖由是驚慴仆地僅食頃聲方息雲月晴朗然¶
覺有腥腐氣如在室内因燭視之於垣下得一蛟皮長¶
數丈血滿於地乃是禪堂北有槐髙數十尋為雷震死¶
循理而裂中有蛟蟠之跡焉(出宣/室志)¶
　¶
　¶
　太平廣記卷三百九十四¶
