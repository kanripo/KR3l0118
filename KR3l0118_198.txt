# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:22.635411
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百九十八
<pb:KR3l0118_WYG_198-1a>¶
欽定四庫全書¶
　太平廣記卷一百九十八¶
　　文章¶
　　　司馬相如　　謝朓　　　　沈約¶
　　　庾信　　　　王勃　　　　盧照鄰¶
　　　崔融　　　　張説　　　　崔曙¶
　　　王維　　　　李翰　　　　顧況¶
　　　唐德宗　　　戎昱　　　　李端¶
<pb:KR3l0118_WYG_198-1b>¶
　　　韓翃　　　　楊慿　　　　符載¶
　　　王建　　　　裴度　　　　白居易¶
　　　元和沙門¶
　　　　司馬相如¶
漢司馬相如賦詩時人皆稱典而麗雖詩人之作不能¶
加也揚子雲曰長卿賦不似從人間來其神化所至耶¶
子雲學相如之賦而弗迨也故雅服焉相如為上林賦¶
意思蕭散不復與外物相關控引天地錯綜古今忽然¶
<pb:KR3l0118_WYG_198-2a>¶
而睡躍然而興幾百日而後成其友人盛覽字長卿牂¶
牁名士嘗問以作賦相如曰合纂組以成文列錦繡而¶
為質一經一緯一宫一商此賦之迹也賦家必苞括宇¶
宙總覽人物斯乃得之於内不可得而𫝊覽乃作合組¶
歌列錦賦而退終身不敢言作賦之心也(出西京/雜記)¶
　　　　謝朓¶
梁髙祖重陳郡謝朓詩常曰不讀謝詩三日覺口臭(出/談)¶
(藪/)¶
<pb:KR3l0118_WYG_198-2b>¶
　　　　沈約¶
梁奉朝請吳均有才噐常為劍騎詩云何當見天子畫¶
地取關西髙祖謂曰天子今見關西安在焉均黙然無¶
答均又為詩曰秋風瀧白水鴈足印黄沙沈隱侯約語¶
之曰印黄沙語太險均曰亦見公詩云山櫻發欲然約¶
曰我始欲然即以印訖(出談/藪)¶
　　　　庾信¶
梁庾信從南朝初至北方文士多輕之信將枯𣗳賦以¶
<pb:KR3l0118_WYG_198-3a>¶
示之於後無敢言者時温子昇作韓陵山寺碑信讀而¶
寫其夲南人問信曰北方文士何如信曰唯有韓陵山¶
一片石堪共語薛道衡盧思道少解把筆自餘驢鳴狗¶
吠聒耳而已(出朝野/僉載)¶
　　　　王勃¶
唐王勃毎為碑頌先磨墨數升引被覆面而卧忽起一¶
筆書之初不㸃竄時人謂之腹藁(出談/藪)¶
　　　　盧照鄰¶
<pb:KR3l0118_WYG_198-3b>¶
唐盧照鄰字昇之范陽人弱冠拜鄧王府典籖王府書¶
記一以委之王有書十二車照鄰總披覽略能記憶後¶
為益州新都縣尉秩滿婆娑於蜀中放曠詩酒故世稱¶
王楊盧駱照鄰聞之曰喜居王後恥在駱前時楊之為¶
文好以古人姓名連用如張平子之略談陸士衡之所¶
記潘安仁宜其陋矣仲長統何足知之號為㸃鬼簿駱¶
賓王文好以數對如秦地重關一百二漢家離宫三十¶
六時人號為算博士如盧生之文時人莫能評其得失¶
<pb:KR3l0118_WYG_198-4a>¶
矣惜哉不幸有冉畊之疾著幽憂子以釋憤焉文集二¶
十卷(出朝野/僉載)¶
　　　　崔融¶
唐國子司業崔融作武后冊文因發疾而卒時人以為¶
二百年來無此文(出國史/纂異)¶
　　　　張説¶
唐張説徐堅同為集賢學士十餘年好尚頗同情契相¶
得時諸學士凋落者衆説堅二人存焉説手疏諸人名¶
<pb:KR3l0118_WYG_198-4b>¶
與堅同觀之堅謂説曰諸公昔年皆擅一時之美敢問¶
藝之先後説曰李嶠崔融薛稷宋之問之文皆如良金¶
美玉無施不可富嘉謩之文如孤峯絶岸壁立萬仞叢¶
雲鬱興震雷俱發誠可異乎若施之於廊廟則為駭矣¶
閻朝隱之文則如麗色靚粧衣之綺繡燕歌趙舞觀者¶
忘憂然𩔖之風雅則為俳矣堅又曰今之後進文詞孰¶
賢説曰韓休之文有如太羹𤣥酒雖雅有典則而薄於¶
滋味許景先之文有如豐肌膩體雖穠華可愛而乏風¶
<pb:KR3l0118_WYG_198-5a>¶
骨張九齡之文有如輕縑素練實濟時用而窘於邉幅¶
王翰之文有如瓊林玉斚雖爛然可珍而多有玷缺若¶
能箴其所短濟其所長亦一時之秀也(出大唐/新語)¶
　　　　崔曙¶
唐崔曙應進士舉作明堂火珠詩續有佳句曰夜來雙¶
月滿曙後一星孤其言深為工文士推服既夭殁一女¶
名星星而無男當時咸異之(出明皇/雜録)¶
　　　　王維¶
<pb:KR3l0118_WYG_198-5b>¶
唐王維好釋氏故字摩詰性髙致得宋之問輞川别業¶
山水勝絶今清涼寺是也維有詩名然好取人章句如¶
行到水窮處坐㸔雲起時人以為含英集中詩也漠漠¶
水田飛白鷺隂隂夏木囀黄鸝乃李嘉佑詩也(出國/史補)¶
　　　　李翰¶
唐李翰文雖宏暢而思甚苦澀晩居陽翟常從邑令皇¶
甫曾求音樂思涸則奏樂神全則綴文(出國/史補)¶
　　　　顧況¶
<pb:KR3l0118_WYG_198-6a>¶
唐顧況在洛乘間與一二詩友遊於苑中流水上得大¶
梧葉上題詩曰一入深宫裏年年不見春聊題一片葉¶
寄與有情人況明日於上游亦題葉上泛於波中詩曰¶
愁見鸎啼栁絮飛上陽宫女斷腸時君恩不禁東流水¶
葉上題詩寄與誰後十日餘有客來苑中尋春又於葉¶
上得一詩故以示況詩曰一葉題詩出禁城誰人愁和¶
獨含情自嗟不及波中葉蕩漾乘風取次行(出夲/事詩)¶
　　　　盧渥¶
<pb:KR3l0118_WYG_198-6b>¶
中書舍人盧渥應舉之嵗偶臨御溝見一紅葉命僕搴¶
來葉上乃有一絶句置於巾箱或呈於同志及宣宗既¶
省宫人初下詔許從百官司吏獨不許貢舉人渥後亦¶
一任范陽獨獲其退宫人覩紅葉而吁怨久之曰當時¶
偶題隨流不謂郎君收藏巾箧驗其書跡無不訝焉詩¶
曰流水何太急深宫盡日閒殷勤謝紅葉好去到人間¶
(出雲溪/友議)¶
　　　　唐德宗¶
<pb:KR3l0118_WYG_198-7a>¶
唐德宗毎臨朝多令徴四方丘園才能學術直言極諫之¶
士由是題筆貢藝者滿於闕下上多親自考試故絶請¶
託之門是時文學相髙公道大振得路者咸以推賢進¶
善為意上試制科於宣政殿或有乖謬者即濃㸃筆抹¶
之或稱旨者翹足朗吟翌日即遍示宰臣學士曰此皆¶
朕門生也公卿大夫已下無不服上藻鑒宏詞獨孤綬¶
試放馴象賦及進其夲上覽稱歎久之因吟其詞云化¶
之式孚則必受乎來獻物或違性斯用感於至仁上甚¶
<pb:KR3l0118_WYG_198-7b>¶
嘉之故特書第三等先是代宗朝文單國累進馴象三¶
十有二上悉令放於荆山之南而綬不斥受獻不傷放¶
棄上賞其知去就也(出杜陽/雜編)¶
貞元五年初置中和節御製詩朝臣奉和詔寫夲賜戴¶
叔倫於容州天下榮之(出國/史補)¶
　　　　戎昱¶
唐憲宗皇帝朝以北狄頻侵邉境大臣奏議古者和親¶
有五利而無千金之費帝曰比聞有一卿能為詩而姓¶
<pb:KR3l0118_WYG_198-8a>¶
氏稍僻是誰宰相對曰恐是包子虚冷朝陽帝曰皆不是¶
也遂吟曰山上青松陌上塵雲泥豈合得相親世路盡¶
嫌良馬痩唯君不棄卧龍貧千金未必能移姓一諾從¶
來許殺身莫道書生無感激寸心還是報恩人侍臣對¶
曰此是戎昱詩也京兆尹李鑾擬以女嫁昱令其改姓¶
昱固辭焉帝悦曰朕又記得詠史一篇此人若在便與¶
朗州刺史武陵桃源足稱詩人之興詠聖旨如此稠疊¶
士林之榮也其詠史詩云漢家青史内計拙是和親社¶
<pb:KR3l0118_WYG_198-8b>¶
稷依明主安危託婦人豈能將玉貌便欲静胡塵地下¶
千年骨誰為輔佐臣帝笑曰魏絳之功何其懦也大臣¶
公卿遂息和戎之論者矣(出雲溪/友議)¶
　　　　李端¶
唐郭曖尚昇平公主盛集文士即席賦詩公主帷而觀¶
之李端中宴詩成有荀令何郎之句衆稱絶妙或謂宿¶
搆端曰願賦一韻錢起曰請以起姓為韻復有金埓銅¶
山之句曖大喜出名馬金帛為贈是㑹也端擅塲送丞¶
<pb:KR3l0118_WYG_198-9a>¶
相王縉之鎭幽朔韓翃擅塲送丞相劉晏之廵江淮錢¶
起擅塲(出國/史補)¶
　　　　韓翃¶
唐韓翃少負才名侯希逸鎭青淄翃為從事後罷府閒¶
居十年李勉鎭夷門又署為幕吏時韓已遲暮同職皆¶
新進後生不能知韓共目為惡詩韓翃翃殊不得意多¶
辭疾在家唯末職韋廵官者亦知名士與韓獨善一日¶
夜將半韋扣門急韓出見之賀曰員外除駕部郎中知¶
<pb:KR3l0118_WYG_198-9b>¶
制誥韓大愕然曰必無此事定誤矣韋就座曰留底狀¶
報制誥闕人中書兩進名御筆不㸃出又請之德宗批¶
曰與韓翃時有與翃同姓名者為江淮刺史又具二人¶
同進御筆復批曰春城無處不飛花寒食東風御栁斜¶
日暮漢宫傳蠟燭輕烟散入五侯家又批云與此韓翃¶
韋又賀曰此非員外詩耶韓曰是也是知不誤矣質明¶
而李與僚屬皆至時建中初也(出夲/事詩)¶
　　　　楊慿¶
<pb:KR3l0118_WYG_198-10a>¶
唐京兆尹楊慿兄弟三人皆能文為學甚苦或同賦一¶
篇共坐庭石霜積襟袖課成乃已(出𫝊/載)¶
　　　　符載¶
唐符載字厚之蜀郡人有竒才始與楊衡宋濟栖青城¶
山習業楊衡擢第宋濟先死無成唯載以王覇自許耻¶
於常調韋臯鎭蜀辟為支使雖曰受知尚多偃蹇臯嘗¶
於二十四化設醮請撰齋詞于時陪飲於摩訶池載離¶
席盥潄命小吏十二人捧硯人分兩題緩歩池間各授¶
<pb:KR3l0118_WYG_198-10b>¶
口占其敏速也如此劉闢時為金吾倉曹參軍始依臯¶
焉載與撰真贊云矯矯化初氣傑文雄靈螭出水秋鶚¶
乘風行義則固輔仁乃通他年良覿麟閣之中及臯卒¶
闢總留務載亦在幕中及闢敗載亦免禍(出北夢/𤨏言)¶
　　　　王建¶
唐王建初為渭南縣尉値内官王樞密者盡宗人之分¶
然彼我不均復懐輕謗之色忽因過飲語及桓靈信任¶
中官起黨錮興廢之事樞密深憾其譏詰曰吾弟所有¶
<pb:KR3l0118_WYG_198-11a>¶
宫詞天下皆誦於口禁掖深䆳何以知之建不能對故¶
元稹以嘗有宫詞詔令隱其文朝廷以為孔光不言温¶
樹者愼之至也及王建將被奏劾因為詩以讓之乃脱¶
其禍也建詩曰先朝行坐鎭相隨今上春宫見長時脱¶
下御衣偏得著進來龍馬毎交騎常承密旨歸家少獨¶
奏邉情出殿遲不是當家頻向説九重爭遣外人知(出/雲)¶
(溪友/議)¶
　　　　裴度¶
<pb:KR3l0118_WYG_198-11b>¶
唐憲宗以玉𢃄賜裴度臨薨却進門人作表皆不如意¶
公令子弟執筆口占曰内府之珍先朝所賜既不敢將¶
歸地下又不合留在人間聞者歎其簡切而不亂(出因/話録)¶
　　　　白居易¶
唐白居易有妓樊素善歌小蠻善舞嘗為詩曰櫻桃樊¶
素口楊栁小蠻腰年既髙邁而小蠻方豐艶因楊栁詞¶
以託意曰一𣗳春風萬萬枝嫩於金色軟於絲永豐坊¶
裏東南角盡日無人屬阿誰及宣宗朝國樂唱是詞上¶
<pb:KR3l0118_WYG_198-12a>¶
問誰詞永豐在何處左右具以對遂因東使命取永豐¶
栁兩枝植於禁中白感上知其名且好尚風雅又為詩¶
一章其末句云定知此後天文裏栁宿光中添兩星後¶
除蘇州刺史自峡沿流赴郡時秭歸縣繁知一聞居易¶
將過巫山先於神女祠粉壁大署之曰蘇州刺史今才¶
子行到巫山必有詩為報髙唐神女道速排雲雨候清¶
詞居易覩題處暢然邀知一至曰厯陽劉郎中禹錫三¶
年理白帝欲作一詩於此怯而不為罷郡經過悉去千¶
<pb:KR3l0118_WYG_198-12b>¶
餘詩但留四章而已此四章者乃古今之絶唱也而人¶
造次不合為之沈佺期詩曰巫山髙不極合沓状竒新¶
闇谷疑風雨幽崖若鬼神月明三峡曙潮滿九江春為¶
問陽臺客應知入夢人王無竸詩曰神女向髙唐巫山¶
下夕陽徘徊作行雨婉孌逐荆王電影江前落雷聲峡¶
外長霽雲無處所臺館曉蒼蒼李端詩曰巫山十二重¶
皆在碧空中廻合雲藏日霏㣲雨𢃄風猿聲寒渡水樹¶
色暮連空愁向髙堂去千秋見楚宫皇甫冉詩曰巫峡¶
<pb:KR3l0118_WYG_198-13a>¶
見巴東迢迢出半空雲藏神女館雨到楚王宮朝暮泉¶
聲落寒暄𣗳色同清猿不可聼偏在九秋中白居易吟¶
四篇詩與繁生同濟而竟不為(出雲溪/友議)¶
　　　　元和沙門¶
唐元和中長安有沙門不記名善病人文章尤能捉語¶
意相合之處張籍頗恚之㝠搜愈切思得句曰長因送¶
人處憶得别家時徑徃誇揚乃曰此應不合前軰意也¶
僧笑曰此有人道了也籍曰向有何人僧冷吟曰見他¶
<pb:KR3l0118_WYG_198-13b>¶
桃李發思憶後園春籍因撫掌大笑(出摭/言)¶
　¶
　¶
　¶
　¶
　¶
　¶
　太平廣記卷一百九十八¶
