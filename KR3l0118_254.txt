# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:24.017297
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百五十四
<pb:KR3l0118_WYG_254-1a>¶
欽定四庫全書¶
　太平廣記卷二百五十四¶
　　嘲誚二¶
　　　趙神徳　　　賈嘉隐　　　歐陽詢¶
　　　髙士廉　　　裴略　　　　劉行敏¶
　　　竇昉　　　　狄仁傑　　　楊茂直¶
　　　左右臺御史　杜文範　　　御史裏行¶
　　　張元一　　　吉頊　　　　朱隨侯¶
<pb:KR3l0118_WYG_254-1b>¶
　　　李詳¶
　　　　趙神徳¶
唐初梁寳好嘲戲曾因公行至貝州憇客舘中閑問貝¶
州佐史云此州有趙神徳甚能嘲即令召之寳顔甚黑¶
㕔上憑案以待須臾神徳入兩眼俱赤至階前梁寳即¶
云趙神徳天上既無雲閃電何以無准則答云向者入¶
門來案後唯見一挺墨寳又云官裏料朱砂半眼供一¶
國又答云磨公小拇指塗得太社北寳更無以對媿謝¶
<pb:KR3l0118_WYG_254-2a>¶
遣之(出啓/顔録)¶
　　　　賈嘉隐¶
唐賈嘉隐年七歲以神童召見長孫無忌徐世勣於朝¶
堂立語徐戲之曰吾所倚者何樹曰松樹徐曰此槐也¶
何得言松嘉隐曰以公配木何得非松邪長孫復問之¶
吾所倚何樹曰槐樹長孫曰汝不復矯邪嘉隐曰何煩¶
矯對但取其鬼對木耳年十一二貞觀年&KR0013;舉雖有俊¶
辯儀容醜陋嘗在朝堂取進止朝堂官退朝並出俱來¶
<pb:KR3l0118_WYG_254-2b>¶
就看餘人未語英國公李勣先即諸宰貴云此小兒恰¶
似獠靣何得聰明諸人未報賈嘉隐即應聲答之曰胡¶
頭尚為宰相獠面何廢聰明舉朝人皆大笑(出國史/纂異)¶
　　　　歐陽詢¶
唐宋國公蕭瑀不解射九月九日賜射瑀箭俱不著垜¶
一無所獲歐陽詢詠之曰急風吹緩箭弱手馭彊弓欲¶
髙翻復下應西還更東十廻俱著地兩手併擎空借問¶
誰為此乃應是宋公(出啓/顔録)¶
<pb:KR3l0118_WYG_254-3a>¶
　　　　髙士亷¶
唐髙士廉掌選其人齒髙有選人自云解嘲謔士廉時¶
著木履令嘲之應聲云刺鼻何曾&KR0329;&KR0191;面不知嗔髙生¶
兩箇齒自謂得勝人士廉笑而引之(出朝野/僉載)¶
　　　　裴略¶
唐初裴略宿衞考滿兵部試判為錯一字落第此人即¶
向僕射溫彦博處披訴彦博當時共杜如晦坐不理其¶
訴此人即云少小以來自許明辯至於通傳言語堪作¶
<pb:KR3l0118_WYG_254-3b>¶
通事舍人并解作文章兼能嘲戲彦博始廻意共語時¶
㕔前有竹彦博即令嘲竹此人應聲嘲曰竹風吹青肅¶
肅凌冬葉不凋經春子不熟虚心未能待國士皮上何¶
須生節目彦博大喜即云既解通傳言語可傳語與¶
㕔前屏牆此人走至屏牆大聲語曰方今聖上聰明闢¶
四門以待士君是何物久在此妨賢路即推倒彦博云¶
此意著博此人云非但著膊亦乃著肚當為杜如晦在¶
坐有此言彦博如晦俱大歡笑即令送吏部與官(出啓/顔録)¶
<pb:KR3l0118_WYG_254-4a>¶
　　　　劉行敏¶
唐有人姓崔飲酒歸犯夜&KR0013;武侯執縛五更初猶未解¶
長安令劉行敏鼓聲動向朝至街首逢之始與解縛因¶
詠之曰崔生犯夜行武侯正嚴更幞頭拳下落髙髻掌¶
中擎杖迹胸前出繩文腕後生愁人不惜夜隨意曉參¶
横武陵公楊文瓘任戸部侍郎以能飲令宴蕃客渾王¶
遂錯與延陀兒宴行敏詠曰武陵敬愛客終宴不知疲¶
遣共渾王飲錯宴延陀兒始&KR0013;鴻臚識終蒙御史知精¶
<pb:KR3l0118_WYG_254-4b>¶
神既如此長嘆傷何為李叔愼賀蘭僧伽面甚黑杜善¶
賢為長安令亦黑行敏詠之曰叔慎騎烏馬僧伽把漆¶
弓喚取長安令共獵北山熊(出啓/顔録)¶
　　　　竇昉¶
唐許子儒舊任奉禮郎永徽中造國子學子儒經祀當¶
設有階級後不得階竇昉詠之曰不能專習禮虚心彊¶
覓階一年辭爵弁半嵗履麻鞋瓦惡頻蒙&KR0008;(音/國)牆虚屢¶
&KR0013;杈(初皆/反)映樹便側睡過匱即放乖嵗暮良功畢言是¶
<pb:KR3l0118_WYG_254-5a>¶
越朋儕今日綸言降方知愚計喎(音口懐反/出啓顔録)¶
　　　　狄仁傑¶
唐狄仁傑倜儻不羇嘗授司農員外郎每判事多為正¶
員卿同異仁傑不平之乃判曰員外郎有同側室正員¶
卿位擅嫡妻此難曲事女君是終不蒙顔色正員頗亦¶
慙悚時王及善豆盧欽望拜左右相仁傑以才望時議¶
歸之頗冀此命每戲王豆盧略無屈色王豆盧俱善長¶
行既拜謂時宰曰某無材行濫有此授狄謂曰公二人¶
<pb:KR3l0118_WYG_254-5b>¶
並能長行何為無材行或白左相事云適已白右相狄¶
謂曰不審喚為右相合呼為有相王豆盧問故狄曰公¶
不聞聰明兒不如有相子公二人可謂有相子也二公¶
强笑意亦悒悒(出御史/臺記)¶
　　　　楊茂直¶
唐楊茂直任拾遺有補闕姓王精九經不練時事每自¶
言明三教時有僧名道儒妖訛則天捕逐甚急所在題¶
云訪僧道儒茂直與薛兼金戲謂曰敇捕僧道儒足下¶
<pb:KR3l0118_WYG_254-6a>¶
何以安閒云何關吾事茂直曰足下明三教僧則佛教¶
道則老教何不關吾事乃驚懼興寢不安遂不敢歸寓¶
於曹局數宿祈左右慎其事意復共誑之憂懼不已遇¶
人但云實不明三教事茂直等方寛慰云别訪人非三¶
教也乃敢去(出御史/臺記)¶
　　　　左右臺御史¶
唐孝和朝左右臺御史有遷南省仍内供奉者三墨敕¶
授者五臺譏之為五墨三仍左臺呼右臺為高麗僧言¶
<pb:KR3l0118_WYG_254-6b>¶
隨漢僧赴齋不咒願嘆唄但飲食受䞋而已譏其掌外¶
臺在京輦無所彈劾而俸禄同也自右臺授左臺號為¶
出蕃自左臺授右臺號為没蕃每相遇必相嘲謔不已¶
也(出御史/臺記)¶
　　　　杜文範¶
唐杜文範襄陽人也自長安尉應舉擢第拜監察御史¶
選殿中授刑部員外以承務郎特授西臺舍人先時與¶
髙上智俱任殿中為侍御史張由古宋之順所排蹙與¶
<pb:KR3l0118_WYG_254-7a>¶
上智遷員外既五旬由古之順方入省文範衆中謂之¶
曰張宋二侍御俱是俊才由古問之答曰若非俊才那¶
得五十日騎土牛趂及殿中舉衆歡笑(出御史/臺記)¶
　　　　御史裏行¶
武后初稱周恐下心未安乃令人自舉供奉官正員外¶
多置裏行有御史臺令史將入臺值裏行御史數人聚¶
立門内令史不下驢衝過諸御史大怒將杖之令史云¶
今日之過實在此驢乞先數之然後受罰許之謂驢曰¶
<pb:KR3l0118_WYG_254-7b>¶
汝技藝可知精神機鈍何物驢畜敢於御史裏行於是¶
御史羞慙而止(出國朝/雜記)¶
　　　　張元一¶
周則天朝蕃人上封事多加官賞有為右臺御史者因¶
則天嘗問郎中張元一曰在外有何可笑事元一曰朱¶
前疑着緑逯仁傑著朱閭知微騎馬馬吉甫騎驢將名¶
作姓李千里將姓作名吳栖梧左臺胡御史右臺御史¶
胡胡元禮也御史胡蕃人為御史者㝷改他官周革命¶
<pb:KR3l0118_WYG_254-8a>¶
舉人貝州趙廓𦕈小起家監察御史時人謂之臺&KR0126;李¶
昭徳詈之為中霜穀束元一目為梟坐鷹架時同州魯¶
孔邱為拾遺有武夫氣時人謂之外軍主帥元一目為¶
鶖入鳯池蘓味道才學識度物望攸歸王方慶體質鄙¶
陋言詞魯鈍智不逾俗才不出凡俱為鳯閣侍郎或問¶
元一曰蘓王孰賢答曰蘓九月得霜鷹王十月&KR0013;凍蠅¶
或問其故答曰得霜鷹俊捷&KR0013;凍蠅頑怯時人伏能體¶
物也契丹賊孫萬榮之㓂幽河内王武懿宗為元帥引¶
<pb:KR3l0118_WYG_254-8b>¶
兵至趙州圍賊駱務整從北數千騎來王乃棄兵甲南¶
走荆州軍資器械遺於道路聞賊已退方更向前軍廻¶
至都置酒髙㑹元一於御前嘲懿宗曰長弓短度箭蜀¶
馬臨堦騙去賊七百里隈牆獨自戰甲杖摠抛却騎猪¶
向南䞼上曰懿宗有馬因何騎猪對曰騎猪夾豕走也¶
上大笑懿宗曰元一宿構不是卒辭上曰爾付韻與之¶
懿宗曰請以菶韻元一應聲曰裹頭極草草掠鬂不菶¶
菶未見桃花面皮漫作杏子眼孔則天大悦王極有慙¶
<pb:KR3l0118_WYG_254-9a>¶
色懿宗形貌短醜故曰長弓短度箭周靜樂縣主河内¶
王懿宗妹懿宗短醜武氏最長時號大哥縣主與則天¶
並馬行命元一詠曰馬帶桃花錦裙銜緑草羅定知幃¶
㡌底儀容似大哥則天大笑縣主極慙納言婁師徳長¶
大而黑一足蹇元一目為行轍方相亦號為衛靈公言¶
防靈柩方相也天官侍郎吉頊長大好昻頭行視髙而¶
望逺目為望柳駱駝殿中侍御史元本竦髆傴身黑而¶
且瘦目為嶺南考典駕部郎中朱前疑粗黑肥短身體¶
<pb:KR3l0118_WYG_254-9b>¶
垢膩目為光禄掌膳東方虬身長衫短骨面粗眉目為¶
外軍校尉唐波若矮短目為鬱屈蜀馬目李昭徳卒(子/鋭)¶
(反/)歳胡孫修文學士馬吉甫𦕈一目為端箭師郎中長¶
儒子視望陽目為呷醋漢氾水令蘇徵舉止輕薄目為¶
失孔老䑕(出朝野/僉載)¶
　　　　吉頊¶
周張元一腹粗而脚短項縮而眼跌吉頊目為逆流蝦¶
蟇(出朝野/僉載)¶
<pb:KR3l0118_WYG_254-10a>¶
　　　　朱隨侯¶
周韶州曲江令朱隨侯女夫李逖遊客&KR0539;朱九並姿相¶
少媚廣州人號為三穛(七肖/反)人歌之曰奉敇追三穛隨¶
侯傍道走廻頭語李郎喚取&KR0539;朱九張鷟目隨侯臛亂¶
土梟(出朝野/僉載)¶
　　　　李詳¶
周李詳河内人氣俠剛勁初為梓州監示尉主書考日¶
刺史問平已否詳獨曰不平刺史曰不平君把筆書考¶
<pb:KR3l0118_WYG_254-10b>¶
詳曰請考使君即下筆曰怯斷大事好勾小稽自隐不¶
清疑人總濁考中下刺史黙然而罷(出朝野/僉載)¶
　¶
　¶
　¶
　¶
　¶
　太平廣記卷二百五十四¶
