# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:23.939005
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百五十一
<pb:KR3l0118_WYG_251-1a>¶
欽定四庫全書¶
　太平廣記卷二百五十一¶
　　詼諧七¶
　　　周愿　　　　劉禹錫　　　　袁徳師¶
　　　李程　　　　楊虞卿　　　　沈亞之¶
　　　張祜　　　　交廣客　　　　盧肇¶
　　　章孝標　　　南卓　　　　　王智興¶
　　　盧發　　　　裴休　　　　　馮袞¶
<pb:KR3l0118_WYG_251-1b>¶
　　　鄰夫　　　　關圖　　　　　楊𤣥翼¶
　　　裴慶餘　　　趙崇　　　　　鄭光業¶
　　　　周愿¶
唐周愿嘗奉使魏州節度使田季安引之連轡路見一¶
驢極肥季安指示(闕/)　　　　　　　　聲答曰總是¶
小(闕/)建徳李巽性(闕/)　　　　　　　知河西鹽鐵留¶
事將至李戒從事曰(闕/)¶
　　待之及愿至數讌李公寒(闕/)¶
<pb:KR3l0118_WYG_251-2a>¶
無由得發一日饌親賔愿亦預焉李(闕/)¶
　落拓不事遍問舊别墅及家童有之(闕/)　　書有笞¶
者悉云貨却李責曰未官家貧産業從貨何(闕/)書籍古¶
畵店彼除惆悵久之復問一曰有一本虞永興手書尚¶
書此又在否某人慙懼不敢言貨云蹔將典錢愿忽言¶
曰此尚書大迍厄李都忘先拒其詼諧遂問曰尚書何¶
迍愿曰已遭堯典舜典又遭此兒郎典李之顔大開自¶
更不拒(闕/)¶
<pb:KR3l0118_WYG_251-2b>¶
　　　　又¶
陸長源以舊徳爲宣武軍行司馬韓愈爲巡官同在使¶
幕或譏年輩相懸愿曰大蟲老䑕俱爲十二屬何怪之¶
有旬日布於長安(出國/史𥙷)¶
　　　　劉禹錫¶
唐劉禹錫改連州替髙寓寓後入羽林將軍自京附書¶
曰以承眷輒舉自代矣劉答書云昔有一話曾有老嫗¶
山行見大蟲羸然跬歩而不進若傷其足嫗目之而虎¶
<pb:KR3l0118_WYG_251-3a>¶
遂自舉足以示嫗乃有芒刺在掌因爲㧞之俄奮迅闞¶
吼而愧其恩自後擲麋鹿狐兎於庭日無闕焉嫗登垣¶
視之乃前傷虎也因爲親族具言其事而心異之一旦¶
忽擲一死人血肉狼藉嫗乃被村胥訶捕嫗具說其由¶
始得釋縛嫗乃登垣伺其虎至而語曰感矣叩頭大王¶
已後更莫抛死人來也(出嘉/話𫝊)¶
　　　　袁徳師¶
唐汝南袁徳師故給事高之子嘗於東都買得婁師徳¶
<pb:KR3l0118_WYG_251-3b>¶
故園地起書樓洛人語曰昔日婁師徳園今乃袁徳師¶
樓(闕/)¶
　　　　李程¶
唐劉禹錫云李二十六丞相程善謔爲夏口日有客辭¶
焉李曰且更住三兩日客曰業已行矣舟船已在漢¶
口李曰但住那漢口不足信其客盧胡掩口而退又因¶
與裳以丞相留守石投店酒飲石收頭子糺者罰之石¶
曰何罰之有程曰汝忙閙時把他堂印將去又何辭焉¶
<pb:KR3l0118_WYG_251-4a>¶
酒家謂重四爲堂印葢譏石太和九年冬朝廷有事之¶
際而登庸用也(出嘉/語録)¶
　　　　楊虞卿¶
唐郎中張又新與䖍州楊虞卿齊名友善楊妻李氏即¶
鄘相女有徳無容楊未嘗介意敬待特甚張嘗語楊曰¶
我年少成美名不憂仕矣唯得美室平生之望斯足楊¶
曰必求是但與我同好定諧君心張深信之既婚殊不¶
愜心楊秉笏觸之曰君何太癡言之數四張不勝其忿¶
<pb:KR3l0118_WYG_251-4b>¶
廻應之曰與君無間以情告君君誤我如是何爲癡楊¶
於是厯數求名從宦之由曰豈不與君皆同邪曰然然¶
則我得醜婦君詎不同邪張色解問君室何如我曰特¶
甚張大笑遂如初張既成家乃爲詩曰牡丹一朶直千¶
金將謂從來色最深今日滿欄開似雪一生辜負看花¶
心(出本/事詩)¶
　　　　沈亞之¶
唐沈亞之常客游爲小輩所試曰某改令書俗各兩句¶
<pb:KR3l0118_WYG_251-5a>¶
伐木丁丁鳥鳴嚶嚶東行西行遇飯遇羮亞之答曰如¶
切如磋如琢如磨欺客打婦不當婁羅(出摭/言)¶
　　　　張祜¶
唐張祜客淮南幕中赴宴時舍人杜牧爲御史座有妓¶
人索骰子賭酒牧微吟曰骰子逡巡裹手拈無因得見¶
玉纎纎祜應聲答曰但知報道金釵落髣髴還應露指¶
尖祜未識白居易白刺史蘇州始來謁纔相見白謂曰¶
久欽藉甚嘗記得右欵頭詩祜愕然曰舍人何所謂白¶
<pb:KR3l0118_WYG_251-5b>¶
曰鴛鴦鈿帶抛何處孔雀羅衫付阿誰非欵頭何邪張¶
頫微笑仰而答之曰祜亦嘗記得舍人目連變白曰何¶
也曰上窮碧落下黄泉兩處茫茫皆不見非目連變何¶
邪遂歡宴竟日趙公令狐綯鎮維揚祜常預狎讌公因¶
熟視祜改令曰上水船風太急帆下人須好立祜答曰¶
上水船船底破好看客莫倚柂(出摭/言)¶
　　　　交廣客¶
交廣間遊客各求舘帖所至迎接甚厚贐賂每處十千¶
<pb:KR3l0118_WYG_251-6a>¶
廣帥盧鈞深知其弊凡求舘帖者皆云累路舘驛供菜¶
飯而已有客齎帖到驛驛司依帖供訖客不發驛吏曰¶
恐後更有使客前驛又逺此非宿處客曰食帖如何處¶
分吏曰供菜飯而已客曰菜飯供了還我而已驛吏相¶
顧莫知所爲客又追促無計吏問曰不知而已大於驢¶
小於騾若無可供但還我價直驛吏問每一而已其價¶
幾何客曰三五千驛吏遂歛送耳(出盧氏/雜記)¶
　　　　盧肇¶
<pb:KR3l0118_WYG_251-6b>¶
當盧肇初舉先達或問所來肇曰某袁民也或曰袁州¶
出舉人邪肇曰袁州出舉人亦猶沅江出鼈甲九肋者¶
葢稀矣又肇就江西解試爲試官末送肇有啓事謝曰¶
巨鼇屓贔首冠蓬山試官謂之曰某昨限以人數擠排¶
雖獲申展深慙名第奉凂焉得翻有首冠蓬山之謂肇¶
曰必知明公垂問大凡頑石處上巨鼇載之豈非首冠¶
邪一座聞之大笑(出摭/言)¶
　　　　章孝標¶
<pb:KR3l0118_WYG_251-7a>¶
唐章孝標及第後寄淮南李紳詩曰及第全勝十政官¶
金湯鍍了出長安馬頭漸入揚州路爲報時人洗眼看¶
紳亟以一絶答之曰假金只用眞金鍍若是眞金不鍍¶
金十載長安得一第何須空腹用高心(出摭/言)¶
　　　　南卓¶
唐郎中南卓與李修古親表昆弟李性迂僻卓常輕之¶
李俄授許州從事奏官勑下時許帥方大讌忽逓到開¶
角有卓與李書遂執書喜白帥曰某與卓二十年表兄¶
<pb:KR3l0118_WYG_251-7b>¶
弟多蒙相輕今日某忝爲尚書賔幕又奏署勅下遽與¶
某書大竒及啓緘云即日卓老不死生見李修古上除¶
因帥請書看合座大笑李修古慙甚(出盧氏/雜記)¶
　　　　王智興¶
唐王智興帶使侍中罷鎮歸京親戚間有以選事求智¶
興論薦固不允遂請致一函與吏部侍郎吏部印尾狀¶
云選人名銜謹領訖智興曰不知侍中也有用處(出盧/氏雜)¶
(記/)¶
<pb:KR3l0118_WYG_251-8a>¶
　　　　盧發¶
唐中書令白敏中鎮荆南杜藴廉問長沙請從事盧發¶
致聘焉發酒酣傲睨公少不懌因改著詞令曰十姓胡¶
中第六胡也曾金閣掌洪爐少年從事誇門地莫向罇¶
前氣色粗發答曰十姓胡中第六胡文章官職勝崔盧¶
暫來闗外分憂寄不稱賔筵語氣粗公極歡而罷(出摭/言)¶
　　　　裴休¶
曲江池本秦時豐洲唐開元中疏鑿爲勝境南即紫雲¶
<pb:KR3l0118_WYG_251-8b>¶
樓芙蓉苑西即杏園慈恩寺花卉環周煙水明媚都人¶
遊賞盛於中和上巳節即錫宴臣僚㑹于山亭賜太常教¶
坊樂池備綵舟唯宰相三使北省官翰林學士登焉傾¶
動皇州以爲盛觀裴休廉察宣城未離京值曲江池荷¶
花盛發同省閣名士遊賞自慈恩寺各屏左右隨以小¶
僕歩至紫雲樓見數人坐於水濵裴與朝士憇其旁中¶
有黄衣半酣軒昻自若指諸人笑語輕脫裴意稍不平¶
揖而問之吾賢所任何官率爾對曰喏郎不敢新授宣¶
<pb:KR3l0118_WYG_251-9a>¶
州廣徳令反問裴曰押衙所任何職裴效之曰喏郎不¶
敢新授宣州觀察使於是狼狽而走同座亦皆奔㪚朝¶
士撫掌大笑不數日布於京華後於銓司訪之云有廣¶
徳令請換羅江矣宣皇在藩邸聞是説與諸王每為戲¶
談其後龍飛裴入相因書麻制廻謂樞近曰喏郎不敢¶
新授中書門下平章事矣(出松窻/雜録)¶
　　　　馮袞¶
唐馮袞牧蘓州江外優佚暇日多縱飲博因㑹賔僚擲¶
<pb:KR3l0118_WYG_251-9b>¶
盧馮突勝以所得均遗一座乃吟曰八尺臺盤照面新¶
千金一擲闘精神合是賭時須賭取不妨廻首乞閒人¶
更因飲酣戲酒妓而軍倅留情索然無緒馮眄之曰老¶
夫過戲無能為也倅歛袵而謝因吟曰醉眼從伊百度¶
斜是他家屬是他家低聲向道人知也隔坐剛抛豆蔲¶
花(出抒/情詩)¶
　　　　鄰夫¶
有覩鄰人夫婦相諧和者夫自外歸見婦吹火乃贈詩¶
<pb:KR3l0118_WYG_251-10a>¶
曰吹火朱唇動添薪玉腕斜遙看烟裏面大似霧中花¶
其妻亦候夫歸告之曰每見鄰人夫婦極甚多情適來¶
夫見婦吹火作詩詠之君豈不能學也夫曰彼詩道何¶
語乃誦之夫曰君當吹火為别製之妻亦效吹乃為詩¶
曰吹火青唇動添薪黑腕斜遙看煙裏面恰似鳩盤茶¶
(出笑/言)¶
　　　　闗圖¶
唐荆州衣冠藪澤每歳解送舉人多不成名號曰天荒¶
<pb:KR3l0118_WYG_251-10b>¶
解劉蛻以荆州解及第號為破天荒爾來闗圖常翛皆¶
荆人也率有高文連登上科圖即戎挍之子及第歸郷¶
都押衙輩為其張筵乃指盤上醬甌戲老挍曰要挍卒¶
為者其人以醋樽進之曰此亦挍卒為者也席人大噱¶
闗圖妻即常修妹才思婦也有祭夫文行於世(出北夢/瑣言)¶
　　　　楊𤣥翼¶
唐咸通中楊𤣥翼怒舉子車服太盛欲令騎驢時有詩¶
曰今年詔下盡騎驢紫軸緋氊滿九衢清痩兒郎猶自¶
<pb:KR3l0118_WYG_251-11a>¶
可就中愁殺鄭昌圖(出盧氏/雜記)¶
　　　　裴慶餘¶
唐裴慶餘咸通末佐北門李蔚淮南幕常遊江舟子刺¶
船誤以篙竹濺水濕妓人衣蔚為之色變慶餘遽請彩¶
牋紀一絶曰滿額蛾黄金縷衣翠翹浮動玉釵垂從教¶
水濺羅裙濕知道巫山行雨歸蔚覽之極歡謔命讌者¶
傳之(出摭/言)¶
　　　　趙崇¶
<pb:KR3l0118_WYG_251-11b>¶
雖盧氏衣冠之盛而累代未嘗知舉乾符中盧攜在中¶
書以宗人無掌文柄者乃擢羣從陜虢觀察使盧渥司¶
禮闈是年秋黄巢犯闕僖皇播遷舉人星迸迨復京都¶
裴贄連知三舉渥有羡色趙崇戲之曰閣下所謂出腹¶
不生養主司也(出北夢/瑣言)¶
　　　　鄭光業¶
鄭光業中表間有同入試者時舉子率以白紙糊案子¶
光業潛紀之曰新糊案子其白如銀入試出試千春萬¶
<pb:KR3l0118_WYG_251-12a>¶
春光業弟兄共有一巨皮箱凡同人投獻詞有可嗤者¶
即投其中號苦海昆季或從容用資諧戲即命二僕舁¶
苦海於前人閲一編皆極懽而罷光業常言及第之歳¶
䇿試夜一同人突入試鋪為吳語謂光業曰必先必先¶
可以相容否光業為輟半鋪之地又曰必先必先諮仗¶
取一杓水亦為取之又曰便干託煎一椀茶得否欣然¶
與之烹煎居二日光業狀元及第其人首貢一啓頗敘¶
一宵之素累曰既蒙取水又使煎茶當時不識貴人凡¶
<pb:KR3l0118_WYG_251-12b>¶
夫肉眼今日俄為後進窮相骨頭(出摭/言)¶
　¶
　¶
　¶
　¶
　¶
　¶
　太平廣記卷二百五十一¶
