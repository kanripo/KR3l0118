# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:22.741528
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百二
<pb:KR3l0118_WYG_202-1a>¶
欽定四庫全書¶
　太平廣記卷二百二¶
　　儒行¶
　　　劉獻之　　　盧景裕　　　蕭德言¶
　　　張楚金¶
　　憐才¶
　　　沈約　　　　唐髙宗　　　天后¶
　　　源乾曜　　　張建封　　　李實¶
<pb:KR3l0118_WYG_202-1b>¶
　　　韓愈　　　　楊敬之　　　盧肇¶
　　　令狐綯　　　崔鉉¶
　　髙逸¶
　　　孔稚圭　　　李元誠　　　陶𢎞景¶
　　　田遊巖　　　朱桃椎　　　盧鴻¶
　　　元結　　　　賀知章　　　顧況¶
　　　陳琡　　　　孔拯¶
　　　儒行¶
<pb:KR3l0118_WYG_202-2a>¶
　　　　劉獻之¶
後魏劉獻之少好學尤精詩傳泛觀子史見名法之言¶
掩卷而笑曰若使楊墨之流不為此書千載誰知少也¶
又謂所親曰觀屈原離騷之作自是狂人死何足惜時¶
人有從之學者獻之曰立身雖百行殊途准之四科要¶
以德行為首子若能入孝出悌忠信仁讓不待出戸天¶
下自知倘不能然雖復下惟針股躡履從師止可博聞¶
强識不過為土龍乞雨眩惑將來其於立身之道何益¶
<pb:KR3l0118_WYG_202-2b>¶
乎孔門之徒初亦未悟見吾丘之歎方乃歸而養親嗚¶
呼先逹之人何自覺之晩也由是四方學者慕之歎曰¶
吾不如荘周樗散遠矣固以疾辭(出談/藪)¶
　　　　盧景裕¶
范陽盧景裕太常靜之子司空同之猶子少好閑黙馳¶
騁經史守道恭素不以榮利居心時號居士焉初頭生¶
一叢白毛數之四十九莖故偏好老易為注解至四十¶
九而卒故小字白頭性端謹雖在暗室必矜荘自持盛¶
<pb:KR3l0118_WYG_202-3a>¶
暑之月初不露&KR0221;妻子相對有若嚴賓歴位中書侍郎¶
(出談/藪)¶
　　　　蕭德言¶
唐蕭德言篤志於學毎開五經必盥濯束帶危坐對之¶
妻子謂曰終日如是無乃勞乎德言曰敬先師之言豈¶
憚於此乎(出談/賓録)¶
　　　　張楚金¶
張楚金與越石同預鄉貢進士州司將罷越石而貢楚¶
<pb:KR3l0118_WYG_202-3b>¶
金楚金辭曰以順即越石長以才即楚金不如固請俱¶
退李勣為都督歎曰貢士夲求才行相推如此何嫌&KR0031;¶
舉乃薦擢第(出談/賓録)¶
　　　憐才¶
　　　　沈約¶
梁瑯邪王筠㓜而清麗文采逸艶為沈約所賞及沈為¶
尚書令筠為郎謂筠曰僕昔與王謝諸賢為文㑹之賞¶
自零落以來朽疾相繼平生翫好殆欲都絶而一文一¶
<pb:KR3l0118_WYG_202-4a>¶
詠此事不衰不意疲暮復遇盛德昔伯喈見王仲宣歎¶
曰此王公之孫吾家書籍萬卷必當相與僕雖不敏請¶
慕斯言毎商確書史撿閲篇章畢夜闌景以為得志之¶
賞筠歴位司徒左長史度支尚書(出談/藪)¶
　　　　唐髙宗¶
胡楚賓屬文敏速毎飲酒半酣而後操筆髙宗毎令作¶
文必以金銀盃盛酒令飲便以盃賜之(出談/賓録)¶
　　　　天后¶
<pb:KR3l0118_WYG_202-4b>¶
則天幸龍門令從官賦詩左史東方虬詩先成則天以¶
錦袍賜之及宋之問詩成則天稱詞更髙奪袍以賜之¶
(出談/賓録)¶
　　　　源乾曜¶
源乾曜因奏事稱旨上悦之於是驟㧞用歴户部侍郎¶
京兆尹以至宰相異日上獨與髙力士語曰汝知吾㧞¶
用乾曜之速乎曰不知也上曰吾以容貌言語𩔖蕭至¶
忠故用之對曰至忠不嘗負陛下乎陛下何念之深也¶
<pb:KR3l0118_WYG_202-5a>¶
上曰至忠晩乃謬計耳其初立朝得不謂賢相乎上之¶
愛才宥過聞者莫不感悦(出國/史補)¶
　　　　張建封¶
崔膺性狂張建封愛其文以為客隨建封行營夜中大¶
呌驚軍軍士皆怒欲食其肉建封藏之明日置宴監軍¶
曰某有與尚書約彼此不得相違建封曰唯監軍曰某¶
有請請崔膺建封曰如約逡廵建封又曰某亦有請却¶
請崔膺座中皆笑後乃得免(出國/史補)¶
<pb:KR3l0118_WYG_202-5b>¶
　　　　李實¶
李實為司農卿促責官租蕭祐居䘮輸不及期實怒召¶
至租車亦至故得不罪㑹有賜與當為謝状常秉筆者¶
方有故實急乃曰召衣齊衰者祐至立為草狀實大喜¶
延英薦之德宗令問䘮期屈指以待及釋服之明日自¶
處士拜拾遺祐有文章善畫好鼓琴其㧞擢乃偶然耳¶
(出國/史補)¶
　　　　韓愈¶
<pb:KR3l0118_WYG_202-6a>¶
李賀字長吉唐諸王孫也父瑨肅邉上從事賀年七嵗¶
以長短之歌名動京師時韓愈與皇甫湜賢賀所業竒¶
之而未知其人因相謂曰若是古人吾曹不知者若是¶
今人豈有不知之理㑹有以瑨肅行止言者二公因連¶
騎造門請其子既而總角荷衣而出二公不之信因面¶
試一篇賀承命欣然操觚染翰旁若無人仍目曰髙軒¶
過曰華裾織翠青如蔥金環壓轡揺玲瓏馬蹄隱隱聲¶
隆隆入門下馬氣如虹云是東京才子文章鉅公二十¶
<pb:KR3l0118_WYG_202-6b>¶
八宿羅心胸殿前作賦聲摩空筆補造化天無功元精¶
耿耿貫當中龎眉書客感秋蓬誰知死草生華風我今¶
垂翅負天鴻他日不羞蛇作龍二公大驚遂以所乘馬¶
命聨鑣而還所居親為束髮年未弱冠丁内艱他日舉¶
進士或謗賀不避家諱文公時著辨諱一篇不幸未壯¶
室而終(出摭/言)¶
　　　　又¶
韓愈引致後軰為舉科第多有投書請益者時人謂之¶
<pb:KR3l0118_WYG_202-7a>¶
韓門弟子後官髙不復為也(出國/史補)¶
　　　　楊敬之¶
楊敬之愛才公正嘗知江表之士項斯贈詩曰處處見¶
詩詩總好及觀標格過於詩平生不解藏人善到處相¶
逢説項斯因此遂登髙科也(出尚書/故實)¶
　　　　盧肇¶
王鐐富有才情數舉未㨗門生盧肇等公薦於春官云¶
同盟不嗣賢者受譏相子負薪優臣致誚乃旌鐐嘉句¶
<pb:KR3l0118_WYG_202-7b>¶
曰擊石易得火扣人難動心今日朱門者曾恨朱門深¶
聲聞藹然果擢上第(出抒/情詩)¶
　　　　令狐綯¶
宣皇坐朝次對官趨至前必待氣息平勻上然後問亊¶
令狐綯進李遠為杭州刺史宣皇曰我聞李遠詩云長¶
日唯銷一局棋豈可以臨郡哉對曰詩人之言不足有¶
實也仍薦遠亷察可任乃俞之(出幽閒/鼔吹)¶
　　　　崔鉉¶
<pb:KR3l0118_WYG_202-8a>¶
鄭愚尚書廣州人擢進士第&KR0402;歴清顯聲甚髙而性¶
好華以錦為半臂崔魏公鉉鎭荆南鄭授廣南節制路¶
由渚宫鉉以常禮待之鄭為進士時未嘗以文章及魏¶
公門至是乃贄所業魏公覽之深加歎賞曰眞銷得錦¶
半臂也(出北夢/𤨏言)¶
　　　髙逸¶
　　　　孔稚珪¶
齊㑹稽孔稚珪光禄靈產之子侍中道隆之孫張融之¶
<pb:KR3l0118_WYG_202-8b>¶
内弟稚珪富學與陸思曉謝㵸為君子之交珪不樂世¶
務宅中草没人南有山池春日蛙鳴僕射王晏嘗鳴笳¶
鼓造之聞羣蛙鳴晏曰此殊聒人耳答曰我聼卿鼓吹¶
殆不及此晏有愧色歴位太子&KR0607;事贈光禄大夫(出談/藪)¶
　　　　李元誠¶
北齊趙郡李元誠鉅鹿貞公恢之孫鉅鹿簡公之曾孫¶
孫性放誕不好世務以飲酒為務為太常卿太祖欲以¶
為僕射而疑其多酒子騷諫之元誠曰我言作僕射不¶
<pb:KR3l0118_WYG_202-9a>¶
如飲酒樂耳愛僕射宜勿飲酒行臺尚書司馬子如及¶
孫騰嘗詣元誠其庭宇蕪曠環堵頽圯在𣗳下以被自¶
擁獨對一壺陶然樂矣見其妻衣不曵地撒所坐布褥¶
質酒肉以盡歡意焉二公嗟尚各置餉饋受之而不辭¶
散之親故元誠一名元忠拜儀同領衛尉封晉陽公卒¶
贈司徒諡曰文宣(出談/藪)¶
　　　　陶𢎞景¶
丹陽陶𢎞景㓜而慧博通經史覩葛洪神仙傳便有志¶
<pb:KR3l0118_WYG_202-9b>¶
於養生毎言仰視青雲白日不以為遠初為宣都王侍¶
讀後遷&KR0418;朝請永平中謝職隱茅山山是金陵洞穴周¶
廻一百五十里名曰華陽洞天有三茅司命之府故時¶
號茅山由是自稱華陽隱居人間書疏皆以此代名亦¶
士安之元晏稚川之抱朴也惟愛林泉尤好著述縉紳¶
士庶禀道伏膺承流向風千里而至先生嘗曰我讀外¶
書未滿萬卷以内書兼之乃當小出耳齊髙祖問之曰¶
山中何所有𢎞景賦詩以答之詞曰山中何所有嶺上¶
<pb:KR3l0118_WYG_202-10a>¶
多白雲只可自怡悦不堪持寄君髙祖賞之(出談/藪)¶
　　　　田遊巖¶
唐田遊巖初以儒學累徵不起侍其母隐嵩山甘露中¶
中宗幸中嶽因訪其居遊巖出拜詔命中書侍郎薛元¶
起入問其母御題其門曰隱士田遊巖宅徵拜𢎞文學¶
士(出翰林/盛事)¶
　　　　朱桃椎¶
朱桃椎蜀人也澹泊無為隱居不仕披裘帶索沈浮人¶
<pb:KR3l0118_WYG_202-10b>¶
間竇軌為益州聞而召之遺以衣服逼為鄉正桃椎不¶
言而退逃入山中夏則裸形冬則以𣗳皮自覆凢所贈¶
遺一無所受織芒屩置之於路見者皆曰朱居士之屩¶
也為鬻取米置之夲處桃椎至夕取之終不見人髙士¶
亷下車深加禮敬召至降階與語桃椎不答瞪目便去¶
士亷毎加褒異蜀人以為美談(出大唐/新語)¶
　　　　盧鴻¶
𤣥宗徵嵩山隱士盧鴻三詔乃至及謁見不拜但磬折¶
<pb:KR3l0118_WYG_202-11a>¶
而已問其故鴻對曰臣聞老子云禮者忠信之薄不足¶
可依山臣鴻敢以忠信&KR0418;上𤣥宗異之召入賜宴拜諫¶
議大夫賜章服並辭不受給米百石絹百疋送還隱居¶
之處(出大唐/新語)¶
　　　　元結¶
天寶之亂元結自汝濆大率隣里南投襄漢保全者千¶
餘家乃舉義師宛葉之間有嬰城捍㓂之力結天寶中¶
師中行子始在商於之山稱元子逃難入猗玗之山稱¶
<pb:KR3l0118_WYG_202-11b>¶
猗玗子或稱浪士漁者呼為聱叟酒徒呼為曼叟及為¶
官呼漫郎(出國/史補)¶
　　　　賀知章¶
賀知章性放曠美談笑當時賢逹咸傾慕陸象先即知¶
章姑子也知章特相親善象先謂人曰賀兄言論調態¶
眞可謂風流之士晩年縱誕無復規檢自號四明狂客¶
醉後屬詞動成篇卷文不加㸃咸有可觀又善草隸書¶
好事者共傳寶之請為道士歸鄉捨宅為觀上許之仍¶
<pb:KR3l0118_WYG_202-12a>¶
拜子為㑹稽郡司馬御製詩以贈行(出談/賓録)¶
　　　　顧況¶
顧況志尚疎逸近於方外有時宰曾招致將以好官命¶
之況以詩答之曰四海如今已太平相公何事喚狂生¶
此身還似籠中鶴東望滄溟呌數聲後吳中皆言況得¶
道解化去(出尚書/故實)¶
　　　　陳琡¶
陳琡鴻之子也鴻與白傅傳長恨詞文格極髙蓋良史¶
<pb:KR3l0118_WYG_202-12b>¶
也咸通中佐亷使郭常侍銓之幕于徐性尤耿介非其¶
人不與之交同院有小計姓武亦元衡相國之後蓋汾¶
陽之坦牀也乃心不平之遂挈家居于茅山與妻子隔¶
山而居短褐束縧焚香習禪而已或一年半載與妻子¶
略相面焉在職之時唯流溝寺長老與之欵接亦具短¶
褐相見自述檀經三卷今在藏中臨行留一章與其僧¶
云行若獨輪車常畏大道覆止若圓底器常恐他物觸¶
行止既如此安得不離俗乾符中弟璉復佐薛能幕于¶
<pb:KR3l0118_WYG_202-13a>¶
徐自丹陽棹小舟至于彭門與弟相見薛公重其為人¶
延請入城遂堅拒之曰某已有誓不踐公門矣薛乃擕¶
舟造之話道永日不宿而去其志尚之介僻也如此(出/玉)¶
(堂閒/話)¶
　　　　孔拯¶
孔拯侍即為遺補時嘗朝回値雨而無雨備乃於人家¶
簷廡下避之過食時雨益甚其家乃延入廰事有一叟¶
出迎甚恭備酒&KR0319;亦甚豐潔公侯家不若也拯慚謝之¶
<pb:KR3l0118_WYG_202-13b>¶
且假雨具叟曰某閒居不預人事寒暑風雨未嘗冒也¶
置此欲安施乎令於他處假借以&KR0418;之拯退而嗟歎若¶
忘宦情語人曰斯大隱者也(出北夢/瑣言)¶
　¶
　¶
　¶
　¶
　太平廣記卷二百二¶
