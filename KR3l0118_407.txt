# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:28.400503
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百七
<pb:KR3l0118_WYG_407-1a>¶
欽定四庫全書¶
　太平廣記卷四百七　　　宋　李昉等　編¶
　　草木二¶
　　異木¶
　　　主一州樹　　偃桑　　　　不晝木¶
　　　蚊子樹　　　聖鼔枝　　　鹿木¶
　　　倒生樹　　　黝木　　　　桄榔𣗳¶
　　　恠松　　　　楓人　　　　楓鬼¶
<pb:KR3l0118_WYG_407-1b>¶
　　　楓生人　　　靈楓　　　　破木有肉¶
　　　江中楓材　　河伯下材　　鬭蛟船木¶
　　　交讓木　　　千嵗松　　　汗杖¶
　　　化蝶𣗳　　　涪水材　　　端正𣗳¶
　　　崇賢里槐　　三枝槐　　　癭槐¶
　　　荆根枕　　　五重桑　　　蜻蜓樹¶
　　　無患木　　　醋心樹　　　登第皁荚¶
　　　辨白檀樹¶
<pb:KR3l0118_WYG_407-2a>¶
　　藟蔓¶
　　　藤實杯　　　鍾藤　　　　人子藤¶
　　　&KR0097;草蔓　　　胡草蔓　　　野狐絲¶
　　　異木¶
　　　　主一州樹¶
東方荒外有豫章焉此樹主一州其髙千丈圍百丈本¶
上三百丈本有枝條敷張如帳上有𤣥狐黑猿樹主一¶
州南北並列面向西南有九力士操斧伐之以占九州¶
<pb:KR3l0118_WYG_407-2b>¶
吉㐫斫復其州有福創者州伯有病積嵗不復者其州¶
滅亡(亡言州死復者木/創復也出神異經)¶
　　　　偃桑¶
東方有樹焉髙八十丈敷張自輔其葉長一丈廣六七¶
尺名曰桑其上自有蠶作繭長三尺繰一繭得絲一觔¶
有椹焉長三尺五寸圍如長(桑是偃桑但樹長/大耳出神異經)¶
　　　　不晝木¶
荒外有火山其中生不晝之木晝夜火燃得曝風不猛¶
<pb:KR3l0118_WYG_407-3a>¶
猛雨不滅(出神/異經)¶
　　　　蚊子樹¶
有樹如冬青實生枝間形如枇杷子每熟即坼裂蚊子¶
羣飛唯皮殻而已土人謂之蚊子樹(出嶺南/異物志)¶
　　　　聖鼓樹¶
舎沂縣滃水口下東岸有聖鼓即楊山之鼔枝也横在¶
川側衝波所激未嘗移動衆鳥飛鳴莫有萃者船人悞¶
以篙觸必患瘧(出酉陽/雜俎)¶
<pb:KR3l0118_WYG_407-3b>¶
　　　　鹿木¶
武陵郡北有鹿木二株馬伏波所種木多節(出酉陽/雜俎)¶
　　　　倒生木¶
倒生木此木依山生根在上有人觸則葉翕人去則葉¶
舒出東海(出酉陽/雜俎)¶
　　　　黝木¶
黝木節以蠱獸可以為鞭¶
　　　　桄榔樹¶
<pb:KR3l0118_WYG_407-4a>¶
古南海縣有桄榔樹峯頭生葉有麫大者出麫乃至百¶
斛以牛乳噉之甚美(出酉陽/雜俎)¶
　　　　怪松¶
南康有怪松從前刺史每令畫工寫松必數枝衰悴後¶
因一客與妓環飲其下經日松死(出酉陽/雜俎)¶
　　　　楓人(田種/)¶
嶺中諸山多楓樹樹老多有瘤癭忽一夜遇暴雷驟雨¶
其樹贅則暗長三數尺南人謂之楓人越巫云取之雕¶
<pb:KR3l0118_WYG_407-4b>¶
刻神&KR0294;異致靈驗(出嶺表/録異)¶
　　　　楓鬼¶
臨川記云撫州麻姑山或有登者望之廬嶽彭蠡皆在¶
其下有黄連厚朴恒山楓樹數千年者有人形眼鼻口¶
臂而無脚入山者見之或有砟之者皆出血人皆以藍¶
冠於其頭眀日看失藍為楓子&KR0294;(出十/道記)¶
　　　　楓生人¶
江東江西山中多有楓木人於楓樹下生似人形長三¶
<pb:KR3l0118_WYG_407-5a>¶
四尺夜雷雨即長與樹齊見人即縮依舊曽有人合笠¶
於明日看笠子挂在樹頭上旱時欲雨以竹束其頭禊¶
之即雨人取以為式盤極神驗楓木棗地是也(出朝野/僉載)¶
　　　　靈楓¶
南中有楓子鬼楓木之老者人形亦呼為靈楓焉(出述/異記)¶
　　　　破木有肉¶
有人破大木木中有肉可五觔如熟猪肉(出稽/神録)¶
　　　　江中楓材¶
<pb:KR3l0118_WYG_407-5b>¶
循海之間每搆屋即令民踏木於江中短長細大唯所¶
取率松材也彼俗常用不知古之何人斷截埋泥砂中¶
既不朽蠧又多如是事可異者(出嶺南/異物志)¶
　　　　河伯下材¶
中宿縣山下有神宇溱水至此沸騰鼔怒槎木汎至此¶
淪没竟無出者世人以為河伯下材(出酉陽/雜俎)¶
　　　　鬭蛟船木¶
樟木江東人多取為船船有與蛟龍鬭者(出酉陽/雜俎)¶
<pb:KR3l0118_WYG_407-6a>¶
　　　　交讓木¶
武陵郡記白雉山有木名交讓衆木敷榮後方&KR0943;芽亦¶
更嵗迭榮也(出酉陽/雜俎)¶
　　　　千嵗松¶
玉策記稱千嵗松樹四邊披越上杪不長望而視之有¶
如偃葢其中有物如青犬或如人皆夀萬嵗(出抱/朴子)¶
　　　　汗杖¶
東方朔西&KR0218;汗國迴得聲木十枚帝以賜大臣人有疾¶
<pb:KR3l0118_WYG_407-6b>¶
則杖汗將死則折里語生年未半杖不汗(出酉陽/雜俎)¶
　　　　化蝶樹¶
長安城禁苑内一大樹冬月雪中忽花葉茂盛及凋落¶
結實其子光眀璨爛如火之眀焉數日皆化為紅蛱蝶¶
飛去至眀年唐髙祖自唐國入長安此必前兆也(出瀟/湘録)¶
　　　　涪水材¶
梓潼郪縣唐大厯七年夏六月甲子涪水汎溢流木數¶
千條梁棟榱桷具備補内城屋悉此木喬林為之記(出/洽)¶
<pb:KR3l0118_WYG_407-7a>¶
(聞/記)¶
　　　　端正樹¶
長安西端正樹去馬嵬一舍之程乃唐徳宗皇帝幸奉¶
天覩其蔽芾錫以美名後有文士經過題詩逆旅不顯¶
姓名詩曰昔日偏霑雨露榮徳皇西幸賜嘉名馬嵬此¶
去無多地合向楊妃冡上生風雅有如此焉(出杼/情詩)¶
　　　　崇賢里槐¶
唐陳朴者元和中崇賢里北街大門外有槐樹嘗黄昏¶
<pb:KR3l0118_WYG_407-7b>¶
徙倚窺外見若婦人及老狐異鳥之類飛入樹中遂伐¶
視之樹凡三槎並空中一槎中有獨頭栗一百二十一¶
枚中襁一死兒長尺餘(出酉陽/雜俎)¶
　　　　三枝槐¶
唐相國李石河中永樂有宅庭槐一本抽三枝直過堂¶
前屋脊一枝不及相國同堂昆弟三人曰石日而皆登¶
宰執唯福一人厯七鎮使相而已¶
　　　　癭槐¶
<pb:KR3l0118_WYG_407-8a>¶
華州三家店西北道邊有槐甚大葱鬱周迴可蔭數畝¶
槐有癭形如二豬相趂奔走其迴顧口耳頭足一如塑¶
者(出奇/聞録)¶
　　　　荆根枕¶
賈人張宏者行至華嶽廟前忽昏懵前進不可繫馬於¶
一金荆樹而酣睡馬驚拽出樹根而走寤逐而及之樹¶
根形如獅子毛爪眼耳足尾無不悉具乃於華陰縣求¶
木工修之為一枕獻於廟守廟者常以匱鏁之行人聞¶
<pb:KR3l0118_WYG_407-8b>¶
者賂守廟者百錢始獲一見(出奇/聞録)¶
　　　　五重桑¶
洛中願㑹寺魏中書侍郎王翊捨宅立也佛堂前生桑¶
樹一株直上五尺枝條横遶柯葉傍布形如羽葢復髙¶
五尺又然凡為五重每一重葉椹各異京師道俗謂之¶
神桑觀者甚衆帝聞而惡之以為惑衆命給事黄門侍¶
郎元紀伐殺之其日雲霧晦冥下斧之處流血至地見¶
者莫不悲泣(出洛陽/伽藍記)¶
<pb:KR3l0118_WYG_407-9a>¶
　　　　蜻蜓樹¶
昔婁約居常山据禪座有一野嫗手持一樹植之於庭¶
言此是蜻蜓樹嵗乆芬芳鬱茂有一烏身赤尾長常止¶
息其上(出酉陽/雜俎)¶
　　　　無患木¶
無患木燒之極香辟惡氣一名噤婁一名桓昔有神巫¶
曰璠&KR0008;能符劾百鬼擒魑魅以無患木擊殺之世人競¶
取此木為器用却鬼因曰無患木(出酉陽/雜俎)¶
<pb:KR3l0118_WYG_407-9b>¶
　　　　醋心樹¶
杜師仁嘗賃居庭有巨杏樹隣居老人每擔水至樹側¶
必歎曰此樹可惜杜詰之老人云某善知木病此樹有¶
疾某請治乃診樹一處曰樹病醋心杜染指於蠧處嘗¶
之味若薄醋老人持小鈎披蠧再三鈎之得一白蟲如¶
蝠乃傅藥於瘡中復戒曰有實自青皮時必標之十去¶
八九則樹活如其言樹益茂盛矣又云嘗見栽植經三¶
卷言木有病醋心者(出酉陽/雜俎)¶
<pb:KR3l0118_WYG_407-10a>¶
　　　　登第皁荚¶
泉州文宣王廟庭宇嚴峻學校之盛冠於藩府庭中有¶
皁荚樹每州人將登第則生一荚以為常矣梁真眀中¶
忽然生一荚有半人莫諭其意乃其年州人陳逖進士¶
及第黄仁穎學究及第仁穎恥之復登進士舉至同光¶
中舊生半荚之所復生全荚其年仁穎及第後數年廟¶
為火焚其年閩自稱尊號不復貢士遂至於今(出稽/神録)¶
　　　　辨白檀樹¶
<pb:KR3l0118_WYG_407-10b>¶
劍門之左峭巖間有大樹生於石縫之中大可數圍枝¶
榦純白皆傳曰白檀樹其下常有巨虺蟠而䕶之民不¶
敢採伐又西巖之半有志公和尚影路人過者皆西向¶
擎拳頂禮若親面其如来王仁裕癸未嵗入蜀至其巖¶
下注目觀之以質向来傳說時值晴朗溪谷洗然遂勒¶
轡移時望之其白檀乃一白栝樹也自厯大小漫天夹¶
路溪谷之間此類甚多安有檀香虵遶之事又西瞻志¶
公影葢巖間有圓柏一株即其笠首也兩面有上下石¶
<pb:KR3l0118_WYG_407-11a>¶
縫限之為身形斜其縫者即袈裟之文也上有苔蘚斑¶
駮即山水之毳文也方審其非白檀志公不留影於此¶
眀矣乃知人之誤傳者何限哉(出玉堂/閑話)¶
　　　藟蔓¶
　　　　藤實杯¶
藤實杯出西域藤大如臂葉似葛花實如梧桐實成堅¶
固皆可酌酒自有文章映徹可愛實大如杯味如荳蔲¶
香美消酒士人提酒来至藤下摘花酌酒乃以其實消¶
<pb:KR3l0118_WYG_407-11b>¶
醒國人寳之不傳於中國張騫入宛得之事在張騫出¶
闗志(出炙/轂子)¶
　　　　鍾藤¶
松楨即鍾藤也葉大者晉安人以為盤(出酉陽/雜俎)¶
　　　　人子藤¶
安南有人子藤紅色在蔓端有刺其子如人狀崑崙燒¶
之集象南中亦難得(出酉陽/雜俎)¶
　　　　&KR0097;草蔓¶
<pb:KR3l0118_WYG_407-12a>¶
北天竺國出&KR0097;草蔓生大葉秋冬不死因重霜露遂結¶
成&KR0097;如塞上蓬鹽(出酉陽/雜俎)¶
　　　　胡蔓草¶
胡蔓草此草在邕間叢生花偏如梔子稍大不成朶色¶
黄白葉稍異悞食之數日卒死飲白鵝白鴨血則解或以¶
物投之祝曰我買你食之不死(出酉陽/雜爼)¶
　　　　野狐絲¶
有草蔓生色白花微紅大如粟秦人呼為野狐絲(出酉/陽雜)¶
<pb:KR3l0118_WYG_407-12b>¶
(爼/)¶
　¶
　¶
　¶
　¶
　¶
　¶
　太平廣記卷四百七¶
