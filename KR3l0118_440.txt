# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:29.463219
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百四十
<pb:KR3l0118_WYG_440-1a>¶
欽定四庫全書¶
　太平廣記巻四百四十　　宋　李昉等　編¶
　　畜獸七¶
　　猫¶
　　　唐道襲　　　賣醋人　　歸係¶
　　䑕¶
　　　王周南　　　終祚　　　清河郡守¶
　　　淳于智　　　徐宻　　　蔡喜夫¶
<pb:KR3l0118_WYG_440-1b>¶
　　　茅崇邱　　　蕭悉達　　逆旅道士¶
　　　李測　　　　天寳彍騎　畢杭¶
　　　崔懷嶷　　　李甲　　　王縉¶
　　　郗士美　　　李知㣲　　建康人¶
　　　盧嵩　　　　柴再用　　蘇長史¶
　　　盧樞　　　　朱仁　　　李昭嘏¶
　　䑕狼¶
　　　張文蔚¶
<pb:KR3l0118_WYG_440-2a>¶
　　　猫¶
猫目睛旦暮圓及午&KR0390;斂如綖其鼻端常冷惟夏至一¶
日暖其毛不容蚤虱黑者闇中逆循其毛即若火星俗¶
言猫洗靣過耳則客至楚州謝陽出猫有褐花者靈武¶
有紅叱撥及青驄色者猫一名蒙貴一名烏圓平陵城¶
古譚國也城中有一猫常𢃄金鏁有錢飛若蛺蝶土人¶
往往見之(出酉陽/雜俎)¶
　　　　唐道襲¶
<pb:KR3l0118_WYG_440-2b>¶
王建稱尊於蜀其嬖臣唐道襲為樞宻使夏日在家㑹¶
大雨其所蓄猫戲水於簷溜下道襲視之稍稍而長俄¶
而前足及簷忽爾雷電大至化為龍而去(出稽/神録)¶
　　　　賣醋人¶
建康有賣醋人某者畜一猫甚俊健愛之甚辛亥嵗六¶
月猫死某不忍棄置猫坐側數日腐且臭不得已㩦棄¶
秦淮水既入水猫活某自下救之遂溺死而猫登岸走¶
金烏鋪吏獲之縛置鋪中鎻其户出白官司將以其猫¶
<pb:KR3l0118_WYG_440-3a>¶
為證既還則已斷其索齧壁而去矣竟不復見(出稽/神録)¶
　　　　歸係¶
進士歸係暑月與一小孩子於㕔中寢忽有一猫大呌¶
恐驚孩子使僕以枕擊之猫偶中枕而斃孩子應時作¶
猫聲數日而殞(出聞/奇録)¶
　　　䑕¶
舊說䑕王其溺精一滴成一䑕一說䑕母頭脚似䑕尾¶
蒼口鋭大如水中獺性畏狗溺一滴成一䑕時有䑕災¶
<pb:KR3l0118_WYG_440-3b>¶
多起於䑕母䑕母所至處動成萬萬䑕其肉極美凡䑕¶
食死人目睛則為䑕王俗云䑕齧上服有喜凡齧衣欲¶
得有益無益凶(出酉陽/雜俎)¶
西域有䑕大如狗中者如兎小者如常大䑕頭悉已白¶
然𢃄以金枷商估有經過其國不先祈祀者則齧人衣¶
裳也得沙呪願更獲無他釋道安昔至西方親見如此¶
(出異/苑)¶
不盡木火中有䑕重千斤毛長二尺餘細如絲恒居火¶
<pb:KR3l0118_WYG_440-4a>¶
中洞赤時時出外而毛色白以水逐而沃之即死人紡¶
績其毛織以為布用之若有垢涴以火燒之則净也(出/神)¶
(異/記)¶
北方層氷萬里厚百丈有磎䑕在氷下土中其形如䑕¶
食草木肉重千斤可以作脯食之已熱其毛八尺可以¶
為褥卧之却寒其皮可以蒙皷聲聞千里其毛可以來¶
䑕此尾所在䑕聚今江南䑕食草木為災此𩔖也(出神/異録)¶
紅飛䑕多出交趾及廣管隴州皆有深毛茸茸然惟肉¶
<pb:KR3l0118_WYG_440-4b>¶
翼淺黑色多𩀱伏紅蕉花間採捕者若獲一則其一不¶
去南中婦人買而帶之以為媚藥(出嶺表/異録)¶
拱䑕形如常䑕行田野中見人即拱手而立人近欲捕¶
之跳躍而去秦川中有之(出録/異記)¶
鼴䑕首尾如䑕色青黑短足有指形大重千餘斤出零¶
陵郡界不知所來民有災及為惡者䑕輙入其田中振¶
落毛衣皆成小䑕食其苗稼而去或捕得鼴䑕者治其¶
皮飾為帶頗能澁芻為其三毛出於一孔與常皮有異¶
<pb:KR3l0118_WYG_440-5a>¶
人多寳之(出録/異記)¶
義䑕形如䑕短尾每行遞相咬尾三五為羣驚之則散¶
俗云見之者當有吉兆成都有之(出録/異記)¶
唐䑕形如䑕稍長青黑色腹邊有餘物如腸時亦汚落¶
亦名易腸䑕昔仙人唐昉㧞宅升天雞犬皆去唯䑕墜¶
下不死而腸出數尺三年易之俗呼為唐䑕城固川中¶
有之(出異/苑)¶
白䑕身如皎白耳足紅色眼眶赤赤者乃金玉之精伺¶
<pb:KR3l0118_WYG_440-5b>¶
其所出掘之當獲金玉云䑕五百歲即白耳足不紅者¶
乃常䑕也(出録/異記)¶
　　　　王周南¶
魏齊王芳時中山有王周南者為襄邑長忽有䑕從穴¶
出語曰周南爾以某日死周南不應至期更冠幘皂衣¶
而出曰周南爾以日中死亦不應䑕復入穴日適中䑕¶
又冠幘而出曰周南汝不應我何道言絶顚蹶而死即¶
失衣冠所在就視之與常䑕無異(出幽/明録)¶
<pb:KR3l0118_WYG_440-6a>¶
　　　　終祚¶
吳北寺終祚道人卧齋中鼠從坎出言終祚後數日當¶
死祚呼奴令買犬鼠云亦不畏此其犬入户必死犬至¶
果爾祚常為商閉户謂鼠曰汝正欲使我富耳今既逺¶
行勤守吾房勿令有所零失時桓𤣥在南州禁殺牛甚¶
急終祚數宰竊買牛皮還東貨之得二十萬還時户猶¶
闔也都無所失其怪亦絶自後稍富(出幽/明録)¶
　　　　清河郡守¶
<pb:KR3l0118_WYG_440-6b>¶
清河郡太守至前後輙死新太守到如厠有人長三尺¶
冠幘皂服云府君某日死太守不應意甚不樂催使吏¶
為作主人外頗怪其事日中如厠復見前所見人言府¶
君今日中當死三言亦不應乃言府君當道而不道鼠¶
為死乃頓仆地大如豚郡内遂安(出幽/明録)¶
　　　　淳于智¶
淳于智字叔平濟北人性深沉有恩義少為書生善易¶
髙平劉柔夜卧鼠齧其左手中指意甚惡之以問智智¶
<pb:KR3l0118_WYG_440-7a>¶
為筮之曰鼠本欲殺君而不能當相為使之反死乃以¶
朱書其手腕横文後為田字可方一寸使夜露手以卧¶
有大鼠伏死於前(出捜/神記)¶
　　　　徐宻¶
上虞魏䖍祖婢名皮納有色宻樂之鼠乃託為其形而¶
就宻宿宻心疑之以手摩其四體便覺縮小因化為鼠¶
而走(出幽/明録)¶
　　　　蔡喜夫¶
<pb:KR3l0118_WYG_440-7b>¶
宋前廢帝景平中東陽大夫蔡喜夫避住南壟夜有大¶
鼠形如㹠子浮水而來徑伏喜夫奴床角奴愍而不犯¶
每食輙以餘飯與之水勢既退喜夫得返居鼠以前脚¶
捧青紙裹二個珠置奴前啾啾似語從此去來不絶亦¶
能隱形又知人旤福後同縣吕慶祖牽狗野獵暫過遂¶
齧殺之(出異/苑)¶
　　　　茅崇邱¶
齊世祖永明十年丹陽郡民茅崇邱家夜夜厨中有人¶
<pb:KR3l0118_WYG_440-8a>¶
語笑復明燈火有宴饌之聲及開門視之即無所見及¶
閉户即依然聞如此數旬忽有一道士詣崇邱問曰君¶
夜夜有妖患乎崇邱曰然道士乃懷中取一符與之謂¶
崇邱曰但釘於竈上及北壁來日早視之言訖遂失其¶
道士崇邱喜乃以符如其言明日見厨中有五六大鼠¶
各長二尺無毛而色如朱盡死於北壁乃竟絶(出窮/怪録)¶
　　　　蕭悉達¶
北齊平原太守蘭陵蕭悉達腰帶為鼠齧楊遵彦以俗¶
<pb:KR3l0118_WYG_440-8b>¶
事戲之曰當遷官未幾除家令尋失職鼠後齧其鞾遵¶
彦曰當復得官悉達曰鼠便為吏部尚書何闗人事(出/談)¶
(藪/)¶
　　　　逆旅道士¶
唐萬嵗元年長安道中有群寇晝伏夜動行客往往遭¶
殺害至明旦略無蹤由人甚畏懼不敢晨發及暮至旅¶
次後有一道士宿於逆旅聞此事乃謂衆曰此必不是¶
人當是恠耳深夜後遂自於道旁持一古鏡潜伺之俄¶
<pb:KR3l0118_WYG_440-9a>¶
有一隊少年至兵甲完具齊呵責道士曰道旁何人何¶
不顧生命也道士以鏡照之其少年棄兵甲奔走道士¶
逐之仍誦呪語約五七里其少年盡入一大穴中道士¶
守之至曙却復逆旅召衆以發掘有大鼠百餘走出乃¶
盡殺之其患乃絶(出瀟/湘録)¶
　　　　李測¶
李測開元中為縣令在㕔問事有鳥髙三尺無毛羽肉¶
色通赤來入其宅測以為不祥命卒擊之卒以柴斧砍¶
<pb:KR3l0118_WYG_440-9b>¶
鳥刃入木而鳥不傷測甚惡之又於油鑊煎之以物覆¶
上數日開視鳥隨油氣飛去其後又來測命以繩縛之¶
係於巨石沉之於河月餘復至斷繩猶在頸上測取大¶
木鑿空其中實鳥於内鐡冒兩頭又沉諸河自爾不至¶
天寳中測移官其宅亦凶涖事數日宅中有小人長數¶
寸四五百頭滿測官舍測以物擊中一頭仆然而殪視¶
之悉人也後夕小人等群聚哭泣有車載棺成服祭弔¶
有行葬於西堦之下及明才發測便掘塟處得一鼠通¶
<pb:KR3l0118_WYG_440-10a>¶
赤無毛於是乃命人力尋孔發掘得鼠數百其怪遂絶¶
測家亦甚無恙(出廣/異記)¶
　　　　天寳彍騎¶
天寳初邯鄲縣境恒有魘鬼所至村落十餘日方去俗¶
以為常彍騎三人夜投村宿媪云不惜留住但恐魘鬼¶
客至必當相苦宜自防之雖不能傷人然亦小至迷悶¶
騎初不畏鬼遂留止宿二更後其二人前榻寐熟一人¶
少頃而忽覺見一物從外入狀如鼠黑而毛牀前著緑¶
<pb:KR3l0118_WYG_440-10b>¶
衫持笏長五六寸向睡熟者曲躬而去其人遂魘魘至¶
二人次至覺者覺者竟往把脚鬼不動然而體冷如氷¶
三人易持之至曙村人悉共詰問鬼初不言騎怒云汝¶
竟不言我以油鑊煎汝遂令村人具油鑊乃言已是千¶
年老鼠若魘三千人當轉為狸然所魘亦未嘗損人若¶
能見釋當去此千里外騎乃釋之其怪遂絶御史大夫¶
當為邯鄲尉崔懿親見其事懿再從弟恒說之(出廣/異記)¶
　　　　畢杭¶
<pb:KR3l0118_WYG_440-11a>¶
天寳末御史中丞畢杭為魏州刺史陷於禄山賊中尋¶
欲謀歸順而未發數日於庭中忽見小人長五六寸數¶
百枚遊戲自若家人擊殺明日羣小人皆白服而哭載¶
死者以喪車凶器一如士人送喪之備仍於庭中作塜¶
塟畢遂入南墻穴中甚驚異之發其塜得一死鼠乃作¶
熱湯沃中久而掘之得死鼠數百枚後十餘日杭以事¶
不尅一門遇害(出廣/異記)¶
　　　　崔懷嶷¶
<pb:KR3l0118_WYG_440-11b>¶
崔懷嶷其宅有鼠數百頭於庭中兩足行口中作呱呱¶
聲家人無少長盡出觀其屋轟然而塌壞嶷外孫王汶¶
自向余說(出廣/輿記)¶
近世有人養女年十餘歲一旦失之經歲無蹤跡其家¶
房中屢聞地下有小兒啼聲掘之初得一孔漸深大縱¶
廣丈餘見女在坎中坐手抱孩子旁有秃䑕大如斗女¶
見家人不識主領父母乃知為鼠所魅擊鼠殺之女便¶
悲泣云我夫也何忽為人所殺家人又殺其孩子女乃¶
<pb:KR3l0118_WYG_440-12a>¶
悲泣不已未及療之遂死(出廣/異記)¶
　　　　李甲¶
寳應中有李氏子亡其名家於洛陽其世以不好殺故¶
家未嘗畜貓所以宥鼠之死也迨其孫亦能世祖父意¶
嘗一日李氏大集其親友㑹食於堂既坐而門外有數¶
百鼠俱人立以前足相鼓如甚喜狀家僮驚異告於李¶
氏李氏親友乃空其堂而縱觀人去且盡堂忽摧圮其¶
家無一傷者堂既摧羣鼠亦去悲乎䑕固㣲物也尚能¶
<pb:KR3l0118_WYG_440-12b>¶
識恩而知報況人乎如是則施恩者宜廣其恩而報恩¶
者亦宜力其報有不顧者當視此以愧(出宣/室志)¶
　　　　王縉¶
唐相國王公縉大歴中與元載同執政事嘗因入朝天¶
尚早坐於燭下其榻前有囊公遂命侍童取之侍童挈¶
以進覺其重不可舉公啓視之忽有一鼠長尺餘質甚¶
豐白囊中躍出公大懼顧謂其子曰我以不才謬居卿¶
相無德而貴常懼有意外之咎今異物接於手足豈非¶
<pb:KR3l0118_WYG_440-13a>¶
禍之將萌耶後數日果得罪貶為縉雲守(出宣/室志)¶
　　　　郗士美¶
許昌郗尚書士美元和末為鄂州觀察仁以撫下忠以¶
&KR0418;上政化之美載於冊書一日晨興出視事束𢃄已畢¶
左手引鞾未及陷足忽有一巨鼠過庭北靣拱手而舞¶
入座大怒驚叱之略無懼意因擲鞾以擊鼠即奔逸有¶
毒虺墜於鞾中珠目錦身尺長筴細螫焰勃勃起於舌¶
端向無鼠妖則以致臃指潰足之患參寥子曰是知梟¶
<pb:KR3l0118_WYG_440-13b>¶
鳴鼠舞不恒為災大人君子遇之則吉(出闕/史)¶
　　　　李知㣲¶
李知㣲曠達士也嘉遯自髙愽通書史至於古今成敗¶
無不通曉常以家貧夜遊過文成宫下初月㣲明見數¶
十小人皆長數寸衣服車乘𨗳從呵喝如有位者聚立¶
於古槐之下知㣲側立屏氣伺其所為東復有垝垣數¶
雉旁通一穴中有紫衣一人冠帶甚嚴擁侍十餘輩悉¶
稍長諸小人方理事之狀須臾小人皆趨入穴中有一¶
<pb:KR3l0118_WYG_440-14a>¶
人白長者曰某當為西閣舍人一人曰某當為殿前録¶
事一人曰某當為司文府史一人曰某當為南宫書佐¶
一人曰某當為馳道都尉一人曰某當為司城主簿一¶
人曰某當為遊仙使者一人曰某當為東垣執㦸如是¶
各有所責而不能盡記喜者憤者若有所恃者似有果¶
求者唱呼激切皆請所欲長者立盼視不復有詞有似¶
唯領而已食頃諸小人各率部位呼呵引從入於古槐¶
之下俄有一老父顔狀枯瘦杖䇿自東而來謂紫衣曰¶
<pb:KR3l0118_WYG_440-14b>¶
大為諸子所擾也紫衣笑而不言老父亦笑曰其可言¶
耶言訖相引入穴而去明日知㣲掘古槐而求唯有群¶
䑕百數奔走四散紫衣與老父不知何物也(出河/東記)¶
　　　　建康人¶
建康人方食魚棄魚頭於地俄而壁下穴中有人乘馬¶
鎧甲分明大不盈尺手執長槊徑刺魚頭馳入穴去如¶
是數四即掘地求之見數大䑕魚頭在旁惟有筯一&KR0215;¶
了不見甲馬之狀無何其人卒(出稽/神録)¶
<pb:KR3l0118_WYG_440-15a>¶
　　　　盧嵩¶
太廟齋郎盧嵩所居釜鳴竈下有鼠如人哭聲因祀竈¶
竈下有五大鼠各如方色盡食所祀之物復入竈中其¶
年嵩補興化尉竟無他怪(出稽/神録)¶
　　　　柴再用¶
龍武統軍柴再用常在㕔事凭几獨坐忽有一鼠走至¶
庭下向再用拱手而立如欲拜揖之狀再用怒呼左右¶
左右皆不至即起逐之鼠乃去而㕔屋梁折所坐床几¶
<pb:KR3l0118_WYG_440-15b>¶
盡壓麋碎再用後為廬鄂宣三鎮節度使卒(出稽/神録)¶
　　　　蘇長史¶
蘇長史將卜居京口此宅素凶妻子諫止之蘇曰爾惡¶
此宅吾必獨住始宿之夕有三十餘人皆長尺餘衣道¶
士冠褐來詣蘇曰此吾等所居君必速去不然及禍蘇¶
怒持杖逐之皆走入宅後竹林中而没即掘之獲白鼠¶
三十餘頭宅不復凶(出稽/神録)¶
　　　　盧樞¶
<pb:KR3l0118_WYG_440-16a>¶
侍御史盧樞言其親為建州刺史暑夜獨出寢室望月¶
於庭始出户聞堂西堦下若有人語笑聲躡足窺之見¶
七八白衣人長不盈尺男女雜坐飲酒几席食器皆具¶
而㣲獻酬久之其席一人曰今夕甚樂然白老將至奈¶
何因歎吒須臾坐中皆哭入隂溝中遂不見後罷郡新¶
政家有猫名白老既至白老入堂西堦地中獲白䑕七¶
八皆殺之(出稽/神録)¶
　　　　朱仁¶
<pb:KR3l0118_WYG_440-16b>¶
朱仁者世居嵩山下耕耘為業後仁忽失一幼子年方¶
五歲求尋十餘年終不知存亡後一日有僧經遊造其¶
門㩦一弟子其形容似仁所失之幼子也仁遂延僧於¶
内設供養良久問僧曰師此弟子觀其儀貎稍似余家¶
十年前所失一幼子也僧驚起問仁曰僧住嵩山薜蘿¶
内三十年矣十年前偶此弟子悲號來投我我問其故¶
此弟子方孩幼迷其蹤由不甚明僧因養育之及與落¶
髪今聰悟無敵僧常疑是一聖人也君子乎試自熟騐¶
<pb:KR3l0118_WYG_440-17a>¶
察之仁乃與家屬共詢問察視其母言我子背上有一¶
黶記逡巡驗得實是親子父母家屬一齊號哭其僧便¶
留與父母而去父母安存養育倍於常子此子每至夜¶
即失所在曉却至家如此二三年父母以為作盜伺而¶
窺之見子每至夜化為一大鼠走出及曉却來父母問¶
之此子不語多時對曰我非君子也我是嵩山下䑕王¶
下小鼠既見我形我不復至矣其父母疑惑間其夜化¶
鼠走去(出瀟/湘録)¶
<pb:KR3l0118_WYG_440-17b>¶
　　　　李昭嘏¶
李昭嘏舉進士不第登科年已有主司並無薦託之地¶
主司晝寢忽寤見一巻軸在枕前看其題乃昭嘏之巻¶
令送於架上復寢暗視有一大䑕取其巻銜其軸復送¶
枕前如此再三昭嘏來春及第主司問其故乃三世不¶
養猫皆云鼠報(出聞/竒録)¶
　　　鼠狼¶
　　　　張文蔚¶
<pb:KR3l0118_WYG_440-18a>¶
相國張文蔚莊在東都柏坡莊内有鼠狼穴養四子為¶
蛇所吞鼠狼雌雄情切乃於穴外坋土恰容蛇頭伺蛇¶
出穴果入所坋處出頭度其迴轉不及當腰齧斷而劈¶
蛇腹銜出四子尚有氣置之穴外銜豆葉嚼而傅之皆¶
活何㣲物而有情有智之如是乎最靈者人胡不思之¶
(出北夢/𤨏言)¶
　¶
　¶
<pb:KR3l0118_WYG_440-18b>¶
　¶
　¶
　¶
　¶
　¶
　¶
　¶
　太平廣記巻四百四十¶
