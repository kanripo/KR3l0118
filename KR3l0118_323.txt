# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:25.857106
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三百二十三
<pb:KR3l0118_WYG_323-1a>¶
欽定四庫全書¶
　太平廣記卷三百二十三　宋　李昉等　編¶
　　鬼八¶
　　　張隆　　　吉礐石　　　富陽人¶
　　　給使　　　甄法崇　　　謝晦¶
　　　謝靈運　　梁清　　　　徐道饒¶
　　　東莱陳氏　謝道欣　　　沈寂之¶
　　　王胡　　　陶繼之　　　朱泰¶
<pb:KR3l0118_WYG_323-1b>¶
　　　戴承伯　　　章授　　　　施續門生¶
　　　張道虚¶
　　　　張隆¶
宋永初三年吳郡張隆家忽有一鬼云汝與我食當相¶
佑助後爲作食因以大刀斫其所食處便聞數十人哭¶
哭亦甚悲云死何由得棺又聞云主人家有破船奴甚¶
愛惜當取爲棺見取船至有斧鋸聲日既暝聞呼喚舉¶
尸置船中隆皆不見惟聞處分便見船漸升空入雲霄¶
<pb:KR3l0118_WYG_323-2a>¶
中及滅後復聞如有數十人大笑云汝那能殺我也但¶
向以惡我憎汝故隱没汝船耳隆便回意奉事此鬼問¶
吉凶及將来之計語隆曰汝可以大甕著壁角中我當¶
爲覓物也十日一倒有錢及金銀銅鐵魚腥之屬(出幽/明錄)¶
　　　　吉礐石¶
吉未翰從弟名礐石先作檀道濟參軍嘗病因見人著¶
朱衣前来揖云特来相迎礐石厚爲施設求免鬼曰感¶
君延接當爲少停乃不復見礐石漸差後丁艱還夀陽¶
<pb:KR3l0118_WYG_323-2b>¶
復見鬼曰迎使尋至君便可束装礐石曰君前已留懐¶
今復得見愍否鬼曰前召欲相使役故停耳今泰山屈¶
君爲主簿又使隨至不可辭也便見車馬傳教油㦸羅¶
列於前指示家人人莫見也礐石介書呼親友告别語¶
笑之中便奄然而盡(出幽/明錄)¶
　　　　富陽人¶
宋元嘉初富陽人姓王於窮瀆中作蟹籪旦往視見一¶
材頭長二尺許在籪裂開蟹出都盡乃修治籪出材岸¶
<pb:KR3l0118_WYG_323-3a>¶
上明往看之見材復在籪中敗如前王又治籪再往視¶
所見如初王疑此材妖異乃取納蟹籠中繋擔頭歸云¶
至家當破然之未之家三里聞中倅倅動轉顧見向材¶
頭變成一物人面猴身一手一足語王曰我性嗜蟹比¶
實入水破若蟹籪相負已多望君見恕開籠出我我是¶
山神當相佑助使全籪大得蟹王曰汝犯暴人前後非¶
一罪自應死此物轉頓請乞放又頻問君姓名爲何王¶
回顧不應答去家轉近物曰既不放我又不告我姓名¶
<pb:KR3l0118_WYG_323-3b>¶
當復何計但應就死耳王至家熾火焚之後寂無復異¶
土俗謂之山魈云知人姓名則能中傷人所以勤問正¶
欲害人自免(出述/異記)¶
　　　　給使¶
近世有人得一小給使頻求還家未遂後日久此使在¶
南窻下眠此人見門中有一婦人年五六十肥大行步¶
艱難使眠失覆婦人至牀邊取被以覆之回復出門去¶
使轉側衣落婦人復如初此人心怪明問使以何事求¶
<pb:KR3l0118_WYG_323-4a>¶
歸使云母病次問狀貌及年皆如所見惟云形瘦不同¶
又問母何患答云病腫而即與使假使出便得家信云¶
母喪追計所見之肥乃是其腫狀也(出幽/明錄)¶
　　　　甄法崇¶
宋甄法崇永初中爲江陵令在任嚴明其時南平繆士¶
爲江安令卒於官後一年崇在㕔忽見一人從門而入¶
云繆士謹通法崇知其亡因問卿貌何故瘦答云我生¶
時所行善不補惡罹繋苦復勤劇理墨又云卿縣民某¶
<pb:KR3l0118_WYG_323-4b>¶
甲負我米千餘石無券書悍不還今兒累窮弊乞為嚴¶
敕法崇曰卿可作詞士云向不賫紙且又不復書矣法¶
崇令省事取筆疏其語士口授其言歴歴辭成謝而去¶
法崇以事問繆家云有此登時攝問負米者畏怖依實¶
輸還(出渚宫/舊事)¶
　　　　謝晦¶
謝晦在荆州壁角間有一赤鬼長可三尺来至其前手¶
擎銅盤滿中是血晦得乃紙盤須臾而没(出異/苑)¶
<pb:KR3l0118_WYG_323-5a>¶
　　　　謝靈運¶
謝靈運以元嘉五年忽見謝晦手提其頭来坐别牀血¶
流淋落不可忍視又所服貂裘血淹滿箧及爲臨川郡¶
飯中倐有大蟲遂被誅(岀異/苑)¶
　　　　梁清¶
宋文帝世天水梁清家在京師新亭臘日將祀使婢於¶
爨室造食忽覺空中有物操杖打婢婢走告清清遂往¶
見甌器自運盛飯斟羮羅列案上聞哺啜之聲清曰何¶
<pb:KR3l0118_WYG_323-5b>¶
不見形乃見一人著平上幘烏皮袴褶云我京兆人亡¶
没飄寄聞卿好士故来相從清便席地共坐設肴酒鬼¶
云卿有祀事云云清圖某郡先以訪鬼鬼云所規必諧¶
某月某日除出果然鬼云郡甚優閒吾願周旋清答甚¶
善後停舟石頭待之五日鬼不来於是引路達彭城方¶
見至同在郡數年還都亦相隨而返(出述/異記)¶
　　　　徐道饒¶
徐道饒以元嘉十年忽見一鬼自言是其先人於時冬¶
<pb:KR3l0118_WYG_323-6a>¶
日天氣清朗先積稻屋下云汝明日可曝榖天將大雨¶
未有晴時饒從其教鬼亦助輦後果霖雨時有見者形¶
如獼猴饒就道士請符懸著窓戸鬼便大笑欲以此斷¶
我我自能從狗竇中入雖聞此語而不復進經數日歎¶
云徐叔寶来吾不宜見之後日果至於是遂絶(出異/苑)¶
　　　　東莱陳氏¶
東莱有一家姓陳家百餘口朝炊釡不沸舉甑看之忽¶
有一白頭公從釡中出便詣師師云此大怪應滅門便¶
<pb:KR3l0118_WYG_323-6b>¶
歸大作械械成使置門壁下堅閉門在内有馬騎麾葢¶
來叩門者慎勿應乃歸合手伐得百餘械置門屋下果¶
有人至呼不應主帥大怒令縁門入從人窺門内見大¶
小械百餘出門還說如此帥大惶惋語左右云教速来¶
不速来遂無復一人當去何以解罪也從此北行可八¶
十里有一百三口取以當之後十日中此家死亡都盡¶
此家亦姓陳(出搜/神記)¶
　　　　謝道欣¶
<pb:KR3l0118_WYG_323-7a>¶
㑹稽郡常有大鬼長數丈腰大數十圍髙冠𤣥服郡將¶
吉凶先於雷門示憂喜之兆謝氏一族憂喜必告謝𢎞¶
道未遭母艱數月鬼晨夕来臨及後將轉吏部尚書拊¶
掌三節舞自大門至中庭尋而遷問至謝道欣遭重艱¶
至離塘行墓地往向夜見離塘有雙炬須臾火忽入水¶
中仍舒長數十丈色白如練稍稍漸還赤散成數百炬¶
追逐車從而行悉見火中有鬼甚長大頭如五石籮其¶
狀如大醉者左右小鬼共扶之是年孫恩作亂㑹稽大¶
<pb:KR3l0118_WYG_323-7b>¶
小莫不翼戴時以爲欣之所見亂之徴也禹㑹諸侯㑹¶
稽防風之鬼也(出志/怪錄)¶
　　　　沈寂之¶
吳興沈寂之以元嘉中忽有鬼於空中語笑或歌或哭¶
至夜偏盛寂之有靈車鬼共牽走車爲壊寂之有長刀¶
乃以置甕中有大鏡亦攝以納器中(出異/苑)¶
　　　　王胡¶
宋王胡者長安人也叔死數載元嘉二十三年忽形見¶
<pb:KR3l0118_WYG_323-8a>¶
還家責胡以修謹有缺家事不理罰胡五杖傍人及鄰¶
里並聞其語及杖聲又見杖瘢而不見其形惟胡獨得¶
親接叔謂胡曰吾不應死神道須吾算諸鬼録今大從¶
吏兵恐驚損鄰里故不將進耳胡亦大見衆鬼紛閙於¶
村外俄而辭去曰吾來年七月七日當復暫還欲將汝¶
行逰歴幽途使知罪福之報也不須費設若意不已止¶
可茶食耳至期果還語胡家人云吾今將胡逰觀觀畢¶
當還不足憂也胡即頓臥牀上泯然如盡叔於是將胡¶
<pb:KR3l0118_WYG_323-8b>¶
遍觀羣山備觀鬼怪末至嵩髙山諸鬼迎胡並有饌設¶
其品味不異世中惟薑甚脆美胡懐之將還左右人笑¶
云止可此食不得將逺也胡又見一處屋宇華曠帳筵¶
精美有二少僧居焉胡造之二僧爲設雜果梹榔等胡¶
遊歴久之備見罪福苦樂之報及辭歸叔謂云汝既已¶
知善之當修返家尋白足阿練此人戒行精髙可師事¶
也長安道人足白故時人謂爲白足阿鍊也甚爲魏虜¶
所敬虜王事爲師胡既奉此訓遂與嵩山上年少僧者¶
<pb:KR3l0118_WYG_323-9a>¶
遊學衆中忽見二僧胡大驚與敘乖闊問何時来此二¶
僧云貧道本住此寺往日不意與君相識胡復說嵩髙¶
之遇衆僧云君謬耳豈有此耶至明日二僧不辭而去¶
胡乃具告諸沙門敘說往日嵩山所見衆咸驚怪即追¶
求二僧不知所在(出異/苑)¶
　　　　陶繼之¶
陶繼之元嘉末爲秣陵令嘗枉殺樂伎夜夢伎来云昔¶
枉見殺訴天得理今故取君遂跳入陶口仍落腹中須¶
<pb:KR3l0118_WYG_323-9b>¶
臾復出乃相謂曰今直取陶秣陵亦無所用更議王丹¶
陽耳言訖遂没陶未㡬而卒王丹陽果亡(出述/異記)¶
　　　　朱泰¶
朱泰家在江陵宋元徽中病亡未殯忽形見還坐尸側¶
慰勉其母衆皆見之指揮送終之具務從儉約謂母曰¶
家比貧泰又亡歿永違侍養殯殮何可廣費(出述/異記)¶
　　　　戴承伯¶
宋戴承伯元徽中買荆州治下枇杷寺其額乃悞東空¶
<pb:KR3l0118_WYG_323-10a>¶
地爲宅日暮忽聞恚罵之聲起視有人形狀可怪承伯¶
問之答曰我姓龔本居此宅君爲何强奪承伯曰戴瑾¶
賣地不應見咎鬼曰利身妨物何預瑾乎不速去當令¶
君知言訖而沒承伯性剛不爲之動旬日暴疾卒(出渚/宫舊)¶
(事/)¶
　　　　章授¶
丹陽郡吏章授使到吳郡經毘陵有一人年三十餘黄¶
色單衣從授寄載笥行數日略不食所過鄉里輒周旋¶
<pb:KR3l0118_WYG_323-10b>¶
里中即聞有呼魂者良久還船授疑之伺行後發其笥¶
有文書數卷皆是吳郡諸人名又有針數百枚去或將¶
一管後還得升餘酒數片脯謂授曰君知我是鬼也附¶
載相煩求得少酒相與别所以多持針者當病者以針¶
針其神焉今所至皆此郡人丹陽别有使往今年多病¶
君勿至病者家授從乞藥答言我但能行病殺人不主¶
藥治病也元嘉末有長安僧釋曇爽来游江南具說如¶
此也(出法苑/珠林)¶
<pb:KR3l0118_WYG_323-11a>¶
　　　　施續門生¶
吳興施續有門生常秉無鬼論忽有一單衣白袷客與¶
共語遂及鬼神移日客辭屈乃曰君辭巧理不足僕即¶
是鬼何以云無問鬼何以来答曰受使来取君期盡明¶
日食時門生請乞酸苦鬼問有人似君者否云施續帳¶
下都督與僕相似便與俱往與都督對坐鬼手中出一¶
鐵鑿可尺餘按著都督頭便舉椎打之都督云頭覺微¶
痛向来轉劇食頃便亡(出搜/神記)¶
<pb:KR3l0118_WYG_323-11b>¶
　　　　張道虚¶
吳郡張道虚張順知名士也居在閶門遭母喪中買新¶
宅日暮聞人扣門云君是佳人何爲危人自安也答云¶
僕自買宅得君棺器爲市甓作冢相移有何負鬼曰移¶
身著吳將軍冢吾是小人日夜鬭不可堪忍不信君可¶
隨我視之於是二張恍惚便至閶門外二張聴之但聞¶
冢中淘淘打拍鬼便語云當令君知少時兄弟俱亡(出/神)¶
(鬼/錄)¶
<pb:KR3l0118_WYG_323-12a>¶
　¶
　¶
　¶
　¶
　¶
　¶
　¶
　¶
<pb:KR3l0118_WYG_323-12b>¶
　¶
　¶
　¶
　¶
　¶
　¶
　¶
　太平廣記卷三百二十三¶
