# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:24.751503
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百八十四
<pb:KR3l0118_WYG_284-1a>¶
欽定四庫全書¶
　太平廣記卷二百八十四¶
　　幻術一¶
　　　客𨼆遊　　　身毒國道人　騫霄國畫工¶
　　　營陵人　　　扶婁國人　　徐登¶
　　　周眕奴　　　趙侯　　　　天竺胡人¶
　　　鞫道龍　　　陽羨書生　　侯子光¶
　　　　客𨼆遊¶
<pb:KR3l0118_WYG_284-1b>¶
魏安釐王觀翔鵠而樂之曰寡人得如鵠之飛視天¶
下如芥也客有𨼆遊者聞之作木鵠而獻王王曰此有¶
形無用者也夫作無用之器世之奸民也召𨼆遊欲加刑焉¶
𨼆遊曰大王知有用之用未悟無用之用也今臣請為¶
大王翔之乃取而騎焉遂翻然飛去莫知所之也(出異/苑)¶
　　　　身毒國道人¶
燕昭王七年沐骨之國來朝則身毒國之一名也有道¶
術人名尸羅問其年云百四十歲荷錫持瓶云發其國¶
<pb:KR3l0118_WYG_284-2a>¶
五年乃至燕都喜衒惑之術於其指端出浮圖十層髙¶
三尺乃諸天神仙巧麗特絶列幢葢鼓舞繞塔而行人¶
皆長五六分歌唱之音如真人矣尸羅歕水為雰霧闇¶
數里間俄而復吹為疾風雰霧皆止又吹指上浮圖漸¶
入雲裏又於左耳出青龍右耳出白虎始入之時纔一¶
二寸稍至八九尺俄而風至雲起即以一手揮之即龍¶
虎皆入耳中又張口向日則見人乗羽葢駕螭鵠直入¶
於口内復以手抑胷上而聞衣袖之中轟轟雷聲更張¶
<pb:KR3l0118_WYG_284-2b>¶
口則向見羽葢螭鵠相隨從口中而出尸羅常坐日中¶
漸漸覺其形小或化為老叟或變為嬰兒倐忽而死香¶
氣盈室時有清風來吹之更生如向之形呪術&KR0247;惑神¶
怪無窮(出王子年/拾遗記)¶
　　　　騫霄國畫工¶
秦始皇元年騫霄國獻刻玉善畫工名裔使含丹青以¶
潄地即成魑魅及鬼怪羣物之象刻玉為百獸之形毛¶
髪宛若真矣皆銘其臆前記以年月工人以絹畫地方¶
<pb:KR3l0118_WYG_284-3a>¶
寸之内寫四瀆五岳列國之圖又為龍鳯騫翥若飛皆¶
不得作目作必飛走也始皇嗟曰刻畫之形何能飛走¶
使以淳漆各㸃兩玉虎一眼睛旬日則失之不知何所¶
在山澤人云見二白虎各無一眼相隨而行毛色形相¶
異於常見者至明年西方獻兩白虎皆無一眼始皇發¶
檻視之疑是先所失者乃刺殺之檢其臆前果是元年¶
所刻玉虎也(出王子年/拾遺記)¶
　　　　營陵人¶
<pb:KR3l0118_WYG_284-3b>¶
漢北海營陵有道人能令人與已死人相見其同郡人婦¶
死已數年聞而徃見之曰願令我一見亡婦死不恨矣¶
道人曰卿可徃見之若聞鼓聲即出勿留乃語其相見¶
之術於是與婦言語悲喜恩情如生良久聞鼓聲恨恨¶
不能得徃當出户時奄忽其衣裾户間掣絶而去至後¶
嵗餘此人身亡室家葬之開塜見婦棺葢下有衣裾(出/搜)¶
(神/記)¶
　　　　扶婁國人¶
<pb:KR3l0118_WYG_284-4a>¶
南垂有扶婁之國其人善能機巧變化易形改服大則¶
興雲霧小則入纎毫綴金玉毛羽為衣服能吐雲噴火¶
鼓腹則如雷霆之聲或為巨象獅子龍蛇犬馬之狀或¶
為虎口中生人或於掌中備百獸之樂宛轉屈曲於指¶
間人形或長數分或復數寸神怪倐忽佳麗於時樂府¶
皆𫝊此伎至宋代猶學焉得粗得精代代不絶乃俗謂¶
之婆侯伎則扶婁之音訛耳(出拾/遺録)¶
　　　　徐登¶
<pb:KR3l0118_WYG_284-4b>¶
閩中有徐登者女子化為丈夫與東陽趙昞並善方術¶
時遭兵亂相遇於溪各矜其所能登先禁溪水為不流¶
昞次禁枯桞為生稊二人相視而笑登年長昞師事之¶
後登身故昞東入長安百姓未知昞乃昇茅屋據鼎而¶
㸑主人驚怪昞笑而不應屋亦不損又嘗臨水求渡船¶
人不許昞乃張葢坐中長嘯呼風亂流而濟於是百姓¶
敬服從者如歸長安令惡殺之民立祠於永寧而蚊蚋¶
不能入(出水/經)¶
<pb:KR3l0118_WYG_284-5a>¶
　　　　周眕奴¶
魏時尋陽縣北山中蠻人有術能使人化作虎毛色爪¶
身悉如真虎鄉人周眕有一奴使入山伐薪奴有婦及¶
妹亦與俱行既至山奴語二人云汝且上髙樹去我欲¶
有所為如其言既而入草須臾一大黄斑虎從草出奮¶
越哮吼甚為可畏二人大怖良久還草中少時復還為¶
人語二人歸家慎勿道後遂向等輩説之周頗疑之乃¶
以醇酒飲之令熟醉使人解其衣服乃身體事事詳視¶
<pb:KR3l0118_WYG_284-5b>¶
了無異唯於髻髪中得一紙畫作虎虎邊有符周宻取¶
録之奴既喚醒問之見事已露遂具説本末云先嘗於¶
蠻中告糴有一蠻師云有此符以三尺布一斗米一隻¶
雞一斗酒受得此法(出㝠/祥記)¶
　　　　趙侯¶
晉趙侯少好諸術姿形顇陋長不滿數尺以盆盛水作¶
禁魚龍立見侯有白米為䑕所盗乃披髪持刀畫作地¶
獄四面為門向東嘯羣䑕俱到呪之曰凡非噉者過去¶
<pb:KR3l0118_WYG_284-6a>¶
盗者令止止者十餘剖腹㸔臟有米在焉曾徒跣須屐¶
因仰頭微吟雙屐自至人有笑其形容者便陽設以酒¶
杯向日即掩鼻不脱仍稽顙謝過着地不舉永康有騎¶
石山山上有石人騎石馬侯以印指之人馬一時落首¶
今猶在山下(出異/苑)¶
　　　　天竺胡人¶
晉永嘉中有天竺胡人來渡江南有幻術能斷舌吐火¶
所在人士聚觀將斷舌先吐以示衆然後刀截血流覆¶
<pb:KR3l0118_WYG_284-6b>¶
地乃燒取置噐中傳以示人視之舌半猶在既而還取¶
合續之有頃如故不知其實斷否也嘗取絹布與人各¶
執一頭中斷之已而取兩叚合祝之絹布還連續故一¶
體也又取書紙及繩縷之屬投火中衆共視之見其燒¶
&KR0761;了盡乃撥灰舉而出之故向物也(出法苑/珠林)¶
　　　　鞫道龍¶
葛洪云余少所知有鞫道龍善為幻術向余説古時事¶
有東海人黄公少時能乗龍御虎佩歩金為刀以絳繒¶
<pb:KR3l0118_WYG_284-7a>¶
束髪立興雲霧坐成山河及衰老氣力羸憊飲酒過度¶
不能行其術秦末有白虎見於東海黄公以赤刀厭之¶
術既不行為虎所殺三輔人俗用以為戲漢朝亦取以¶
為角抵之戲焉(出西京/雜記)¶
　　　　陽羡書生¶
東晉陽羡許彦於綏安山行遇一書生年十七八卧路¶
側云脚痛求寄彦鵝籠中彦以為戲言書生便入籠籠¶
亦不更廣書生亦不更小宛然與雙鵝並坐鵞亦不驚¶
<pb:KR3l0118_WYG_284-7b>¶
彦負籠而去都不覺重前息樹下書生乃出籠謂彦曰¶
欲為君薄設彦曰甚善乃於口中吐一銅盤奩子奩子¶
中具諸饌殽海陸珍羞方丈其噐皿皆是銅物氣味芳¶
美世所罕見酒數行乃謂彦曰向将一婦人自隨今欲¶
暫要之彦曰甚善又於口中吐一女子年可十五六衣¶
服綺麗容貎絶倫共坐宴俄而書生醉卧此女謂彦曰¶
雖與書生結妻而實懐外心向亦竊將一男子同來書¶
生既眠暫喚之願君勿言彦曰甚善女人於口中吐出¶
<pb:KR3l0118_WYG_284-8a>¶
一男子年可二十三四亦頴悟可愛乃與彦敘寒温書¶
生卧欲覺女子吐一錦行障書生仍留女子共卧男子¶
謂彦曰此女子雖有情心亦不盡向復竊將女人同行¶
今欲暫見之願君勿泄言彦曰善男子又於口中吐一¶
女子年二十許共讌酌戲調甚久聞書生動聲男曰二¶
人眠已覺因取所吐女子還内口中須臾書生處女子¶
乃出謂彦曰書生欲起更吞向男子獨對彦坐書生然¶
後謂彦曰暫眠遂久君獨坐當悒悒耶日已晩便與君¶
<pb:KR3l0118_WYG_284-8b>¶
别還復吞此女子諸銅噐悉内口中留大銅盤可廣二¶
尺餘與彦别曰無以藉君與君相憶也至太元中彦為¶
蘭臺令史以盤餉侍中張散散㸔其題云是漢永平三¶
年所作也(出續齊/諧記)¶
　　　　侯子光¶
安定人侯子光弱冠美姿儀自稱佛太子從大秦國來¶
當王小秦國易姓名為李氏依&KR0352;爰赤眉家頗見其妖¶
怪事微有驗赤眉信之妻以二女轉相扇惑京兆樊綏¶
<pb:KR3l0118_WYG_284-9a>¶
竺龍謹諶謝樂等衆聚數千於杜陽山稱大皇帝改元¶
龍興立官屬大將軍鎮西石廣斬平之子光頸無血十¶
餘日面色如生(出録/異記)¶
　¶
　¶
　¶
　¶
　¶
<pb:KR3l0118_WYG_284-9b>¶
　¶
　¶
　¶
　¶
　¶
　¶
　¶
　太平廣記卷二百八十四¶
