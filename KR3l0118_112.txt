# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:20.629085
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百十二
<pb:KR3l0118_WYG_112-1a>¶
欽定四庫全書¶
　太平廣記卷一百十二¶
　　報應十一¶
　　　史世光　　　董吉　　　　宋吏國¶
　　　張元　　　　釋智興　　　董雄¶
　　　孟知儉　　　崔善冲　　　唐晏¶
　　　張御史　　　李昕　　　　牛騰¶
　　　李元平　　　長沙人　　　乾符僧¶
<pb:KR3l0118_WYG_112-1b>¶
　　　　史世光¶
晉史世光襄陽人咸和八年死於武昌七日沙門支法¶
山轉小品疲而微卧聞靈座上如有人聲史家有婢字¶
張信見世光在靈座著衣具如平日語信曰我本應墮¶
獄中支和尚為我轉經曇䕶曇堅迎我上第七梵天快¶
樂處矣䕶堅並是山之沙彌已亡者也後支法山復往¶
為轉大品又來在座世光生時以二幡供養時在寺中¶
乃呼張信持幡送我信曰諾便絶死將信持幡俱西北¶
<pb:KR3l0118_WYG_112-2a>¶
飛上一青山如琉璃色到山頂望見天門世光乃自持¶
幡遣信令還與一青香如巴豆曰以上支和尚信未還¶
便遥見世光直入天門信復道而還倐忽乃活亦不復¶
見手中香也幡亦在故寺中世光與信去時其家有六¶
歳兒見之指語祖母曰阿爺飛上天婆為見否世光後¶
復與天人十餘俱還其家徘徊而去每來必見簪帢去¶
必露髻信問之答曰天上有冠不著天冠與羣天人鼓¶
琴行歌徑上母堂信問何用屢來曰我來欲使汝輩知¶
<pb:KR3l0118_WYG_112-2b>¶
罪福也亦兼娛樂阿母琴音清妙不𩔖凡聲家人悉聞¶
之然其聲如隔壁障不得親察也唯信聞之獨分明焉¶
有頃去信自送見世光入一黑門尋即出來謂信曰舅¶
在此日見搒撻楚痛難勝省視還也舅坐犯殺罪故受¶
此報可告舅母㑹僧轉經當稍免脱舅即車將軍(岀㝠/祥記)¶
　　　　董吉¶
董吉於潛人也奉法三世至吉尤精進恆齋戒誦首楞¶
嚴經村中有病輒請吉誦經所救多愈同縣何晃亦奉¶
<pb:KR3l0118_WYG_112-3a>¶
法卒得山毒之病因晃兄惶遽馳往請吉董何二舍相¶
去六七十里復隔大溪五月中大雨晃兄初渡時水尚¶
未至吉與期設中食後比往而山水暴漲不復可涉吉¶
不能泅遲迴歎息良久吉既信直必欲赴期乃測然發¶
心自誓曰吾救人苦急不計軀命冀如來大士當照乃¶
誠便脱衣以囊經戴置頭上徑入水中量其深淺乃應¶
至吉頸及渡才至膝耳既得上岸失囊經甚悲恨尋至¶
晃家三禮懴悔流涕自責俛仰之間便見經囊在髙座¶
<pb:KR3l0118_WYG_112-3b>¶
上吉悲喜取看浥浥如有濕氣開囊視經尚燥如故於¶
是村人一時奉法吉家西北有山髙險中多妖魅犯害¶
居民吉以經戒之力欲降伏之於山際四五畝地手伐¶
林木搆造小屋安設髙座轉首楞嚴經百餘日寂然無¶
妖民害稍止後有數人至與吉言語良久吉思惟非於¶
潛人窮山幽絶何因而來疑是鬼神乃謂之曰諸君得¶
無是此中鬼耶答曰是也聞君徳行清肅故來相觀并¶
請一事想必見聽吾世有此山遊居所託君既來止慮¶
<pb:KR3l0118_WYG_112-4a>¶
相犯冒恆懐不安今欲更作界分當殺樹為斷吉曰僕¶
貪此寂静讀誦經典不相干犯方喜為此願見祐助鬼¶
答曰亦復憑君不侵尅也言畢而去經宿所芟地四際¶
之外樹皆枯死如焚焉(出㝠/祥記)¶
　　　　宋吏國¶
宋有一國與羅刹相近羅刹數入境食人無度王與羅¶
刹約言自今已後國中人家各専一日當分送往勿復¶
枉殺有奉佛家惟有一子始年十歳次當充行捨别之¶
<pb:KR3l0118_WYG_112-4b>¶
際父母哀號便至心念佛以佛威神力故大鬼不得近¶
明日見子尚在歡喜同歸於兹遂絶國人賴焉(出幽/明録)¶
　　　　張元¶
後周張元字孝始河北萬城人也年十六其祖喪明三¶
載元懼憂泣晝夜經行以祈福祐復讀藥師經云盲者¶
得視之言遂請七僧燃七層燈七晝夜轉讀藥師經每¶
日行道祝曰元為孫不孝使祖喪明今以燈光並施法¶
界乞祖目見明元求代闇如此辛勤至七日其夜夢有¶
<pb:KR3l0118_WYG_112-5a>¶
一翁以金箆療其祖目謂元曰勿憂悲也三日後祖目¶
必瘥元於夢中喜誦驚覺乃徧告家人三日祖目果瘥¶
(出法苑/珠林)¶
　　　　釋智興¶
唐京師大莊嚴寺釋智興洛州人也勵行堅明依首律¶
師誦經持律不輟昏曉至大業五年仲冬次當維郍鳴¶
鐘同寺僧名三果者有兄從煬帝南幸江都中路身亡¶
初無凶告通夢於妻曰吾行達彭城不幸病死生無善¶
<pb:KR3l0118_WYG_112-5b>¶
行今墮地獄備經五苦賴今月初十日禪定寺僧智興¶
鳴鐘發響聲振地獄同受苦者一時脱解今生樂處思¶
報其恩汝可具絹十疋奉之并陳意殷勤及寤説之人¶
無信者尋復夢如初後十餘日凶問與夢符同乃以絹¶
奉興合寺大德至咸問興曰何緣鳴鐘乃感斯應興曰¶
余無他術見佛法藏傳云罽膩吒王受苦由鳴鐘得停¶
及增一阿合經鳴鐘作福敬遵此事勵力行之嚴冬登¶
樓風切皮肉露手鳴椎掌中破裂不以為苦鳴鐘之始¶
<pb:KR3l0118_WYG_112-6a>¶
先發善願諸賢聖同入道場同受法食願諸惡趣聞此¶
鐘聲俱時離苦速得解脱如斯願行察志常奉修故致¶
兹通感焉(出異/苑)¶
　　　　董雄¶
唐董雄河南人貞觀中為大理丞幼奉佛法蔬食多年¶
因非累與同列李敬𤣥王欣俱維縶雄専念普門品日¶
三十遍鏁忽夜解落雄驚告忻𤣥忻𤣥視其鏁堅全在¶
地而鈎連不開相離數尺即告守者御史張守一宿直¶
<pb:KR3l0118_WYG_112-6b>¶
命吏燭之而甚怪重鏁封記而去雄但誦經不輟至五¶
更又解落有聲雄復告忻𤣥等至明守一視之封題如¶
故而鏁自相離忻𤣥素不信佛法其妻讀經常謂曰何¶
為胡神所媚而讀此書耶及見雄此事乃深悟不信之¶
咎方知佛大聖也時忻亦誦八菩薩名滿三萬遍晝鏁¶
解落視之如雄無異不久俱免(出法苑/珠林)¶
　　　　孟知儉¶
唐孟知儉并州人少時病忽亡見衙府如平生時不知¶
<pb:KR3l0118_WYG_112-7a>¶
其死逢故人為吏謂曰因何得來具報之乃知是㝠途¶
吏為檢尋曰君平生無修福處何以得還儉曰一生誦¶
多心經及髙王經雖不記數亦三四萬遍重檢獲之遂¶
還吏問欲知官乎曰甚要遂以簿示之云孟知儉合運¶
出身為曹州參軍轉鄧州司倉即掩却不許看遂至荒¶
榛入一黑坑遂活不知運是何事尋有敕募運糧因放¶
選授曹州參軍乃悟曰此州名亦屬前定耶滿授鄧州¶
司倉去任又選唱晉州判司未過而卒(出朝野/僉載)¶
<pb:KR3l0118_WYG_112-7b>¶
　　　　崔善冲¶
崔善冲先初任梓州桐山丞嶲州刺史李知古奏充判¶
官諸蠻叛殺知古善冲等二十餘人奔走擬投昆明夜¶
不知道冲専念尊經俄見炬火在前衆便隨之至曉火¶
滅乃達昆明(出報/應記)¶
　　　　唐晏¶
唐晏梓州人持經日七遍唐開元初避事普州安岳縣¶
與人有隙讒於使君劉肱肱令人捉晏夜夢一胡僧云¶
<pb:KR3l0118_WYG_112-8a>¶
急去驚起便走至遂州方義縣肱使奄至奔走無路遂¶
一心念經捕者交横並無見者由是獲免(出報/應記)¶
　　　　張御史¶
張某唐天寶中為御史判官奉使淮南推覆將渡淮有¶
黄衫人自後奔走來渡謂有急事特駐舟洎至乃云附¶
載渡淮耳御船者欲毆擊之兼責讓何以欲濟而輒停¶
留判官某云無擊反責所由云載一百姓渡淮亦何苦¶
也親以餘食哺之其人甚愧恧既濟與某分路須㬰至¶
<pb:KR3l0118_WYG_112-8b>¶
前驛已在門所某意是囑請心甚嫌之謂曰吾適渡汝¶
何為復至可即遽去云已實非人欲與判官議事非左¶
右所聞因屏左右云奉命取君合淮中溺死適承一饌¶
固不忘已蒙厚恩只可一日停留耳某求還至舍有所¶
遺囑鬼云一日之外不敢違也我雖為使然在地下職¶
𩔖人間里尹方胥爾某欲前請救鬼云人鬼異路無宜¶
相逼恐不免耳某遥拜鬼云能一日之内轉千卷續命¶
經當得延夀言訖出去至門又回請云識續命經否某¶
<pb:KR3l0118_WYG_112-9a>¶
初未了知鬼云即人間金剛經也某云今日已晩何由¶
轉得千卷經鬼云但是人轉則可某乃大呼傳舍中及¶
他百姓等數十人同轉至明日晩終千遍訖鬼又至云¶
判官已免㑹須暫謁地府衆人皆見黄衫吏與某相隨¶
出門既見王具言千遍續命經足得延夀命取檢云與¶
所誦實同因合掌云若爾尤當更得十載夀便放重生¶
至門前所追吏云坐追判官遲迴今已遇捶乃袒示之¶
願乞少錢某云我貧士且在逆旅多恐不辦鬼云唯二¶
<pb:KR3l0118_WYG_112-9b>¶
百千某云若是紙錢當奉五百貫鬼云感君厚意但我¶
徳素薄何由受汝許錢二百千正可某云今我亦鬼耳¶
夜還逆旅未易辦得鬼云判官但心念令妻子還我自¶
當得之某遂心念甚至鬼云已領訖須㬰復至云夫人¶
欲與阿妳不肯又令某心念阿妳須㬰曰得矣某因㝠¶
然如落深坑因此遂活求假還家具説其事妻云是夢¶
夢君已死求二百千紙錢欲便市造阿妳故云夢中事¶
何足信其夕阿妳又夢因得十年後卒也(出廣/異記)¶
<pb:KR3l0118_WYG_112-10a>¶
　　　　李昕¶
唐李昕者善持千手千眼咒有人患瘧鬼昕乃咒之其¶
鬼見形謂人曰我本欲大困辱君為懼李十四郎不敢¶
復往十四郎即昕也昕家在東郡客遊河南其妹染疾¶
死數日蘇説云初被數人領入墳墓間復有數十人欲¶
相凌辱其中一人忽云此李十四郎妹也汝輩欲何之¶
今李十四郎已還不久至舍彼善人也如聞吾等取其¶
妹必以神咒相困辱不如早送還之乃相與送女至舍¶
<pb:KR3l0118_WYG_112-10b>¶
女活後昕亦到舍也(出廣/異記)¶
　　　　牛騰¶
唐牛騰字思逺唐朝散大夫郟城令棄官從好精心釋¶
教從其志者終身常慕陶潛五栁先生之號故自稱布¶
衣公子即侍中中書令河東侯炎之甥也(侯姓/裴氏)未弱冠¶
明經擢第再選右衞騎曹參軍公子沉静寡言少挺異¶
操河東侯器其賢朝廷政事皆訪之公子清儉自守徳¶
業過人故王勃等四人皆出其門下年壯而河東侯遇¶
<pb:KR3l0118_WYG_112-11a>¶
害公子謫為牂牁建安丞將行時中丞崔察用事貶官¶
皆辭之素有嫌者或留之誅殛甚衆時天后方任酷吏¶
而崔察先與河東侯不協陷之公子將見崔察懼不知¶
所為忽衢中遇一人形甚瓌偉黄衣盛服乃問公子欲¶
過中丞得無懼死乎公子驚曰然又曰公有犀角刀子¶
乎曰有異人曰公有刀子甚善授公以神咒見中丞時¶
但俯伏掐訣(言帶犀角刀子掐手訣乃可以誦咒其訣/左手中指第三節横文以大指爪掐之)¶
而宻誦咒七遍當有所見可以無患矣咒曰吉中吉迦¶
<pb:KR3l0118_WYG_112-11b>¶
戌律提中有律陁阿婆迦呵公子俛而誦之既得仰視¶
異人亡矣大異之即見察同過三十餘人公子名當二¶
十前十九人各呼名過素有郤察則留處絞斬者且半¶
焉次至公子如其言誦咒察久不言仰視之見一神人¶
長丈餘儀質非常出自西階直至察前右拉其肩左捩¶
其首面正當背而諸人但見崔察低頭不言手注定字¶
而已公子遂得脱比至屏迴顧見神人釋察而亡矣公¶
子至牂牁素秉誠信篤敬佛道雖已婚宦如戒僧焉口¶
<pb:KR3l0118_WYG_112-12a>¶
不妄談目不妄視言無偽行無頗以是夷獠漸漬其化¶
遂大布釋教於牂牁中常攝郡長吏置道場數處居三¶
年而莊州獠反轉入牂牁郡人皆殺長吏以應之建安¶
大豪起兵相應乃刼公子坐於樹下將加戮焉忽有夷¶
人持刀斬守者頭乃詈曰縣丞至恵汝何忍害若人因¶
置公子於籠中令力者負而走於是兼以拏免事解後¶
郡以狀聞詔書還公事許其還歸後宰數邑皆計日受¶
俸其清無以加亦天性也後棄官精内教甚有感焉(出/紀)¶
<pb:KR3l0118_WYG_112-12b>¶
(聞/)¶
　　　　李元平¶
唐李元平故睦州刺史伯誠之子大厯五年客於東陽¶
寺中讀書歳餘薄暮見一女子紅裙繡襦容色美麗娥¶
冶自若領數青衣來入僧院元平悦之而窺見青衣問¶
其所適及姓氏青衣怒曰誰家兒郎遽此相逼俱為士¶
𩔖不合形迹也元平拜求請見不許須臾女自出院四¶
顧忽見元平有如舊識元平非意所望延入問其行李¶
<pb:KR3l0118_WYG_112-13a>¶
女曰亦欲見君以論宿昔之事請君無疑嫌也既相悦¶
經七日女曰我非人頃者大人曾任江州刺史君前身¶
為門吏長直君雖貧賤而容色可悦我是一小女子獨¶
處幽房時不自思量與君戲調盖因緣之故有此私情¶
纔過十旬君隨物故余雖不哭殆不勝情便潛以朱筆¶
塗君左股將以為誌常持千眼千手咒每焚香發願各¶
生富貴之家相慕願為夫婦請君驗之元平乃自視實¶
如其言及曉將别謂元平曰託生時至不可久留後身¶
<pb:KR3l0118_WYG_112-13b>¶
之父見任刺史我年十六君即為縣令此時正當與君¶
為夫婦未間幸存思戀慎勿婚也然天命已定君雖别¶
娶故不可得悲泣而去他年果為夫婦(出異/物誌)¶
　　　　長沙人¶
唐長沙人姓吳征蠻卒夫也平生以捕獵漁釣為業常¶
得白龜羮而食之乃遍身患瘡悉皆潰爛痛苦號叫斯¶
須不可忍眉鬢手足指皆墮落未即死遂乞於安南市¶
中有僧見而哀之謂曰爾可回心念大悲真言吾當口¶
<pb:KR3l0118_WYG_112-14a>¶
授若能精進必獲善報卒依其言受之一心念誦後瘡¶
痍漸復手足指皆生以至平愈遂削髮為僧號智益於¶
伏波將軍舊宅基建立精舍住持泉州開元寺通慧大¶
徳楚彤親識智益常語之(出報/應録)¶
　　　　乾符僧¶
唐乾符中有僧忘其名號恆以課誦為事未嘗蹔廢因¶
下峽泊舟白帝城夜深羣動息持念之際忽覺有腥穢¶
之氣見水面有一人漸逼船來僧問之曰某非人也姓¶
<pb:KR3l0118_WYG_112-14b>¶
許名道坤唐初為䕫牧以貪殘暴虐歿受業報為灔澦¶
堆龍王三千年於今二百四十年矣適聞師持課大有¶
利益故來遜謝耳僧問曰峽路險惡多覆溺之患盍敕¶
諸龍而禁戢之可乎曰此𩔖實繁皆業感所作非常力¶
而能制也僧甚異之將復問忽失所在(出報/應録)¶
　¶
　¶
　太平廣記卷一百十二¶
