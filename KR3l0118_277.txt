# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:24.559679
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百七十七
<pb:KR3l0118_WYG_277-1a>¶
欽定四庫全書¶
　太平廣記卷二百七十七¶
　　夢二¶
　　　閭英　　　　宋瓊　　　　宋穎妻¶
　　　盧元明　　　元淵　　　　許超¶
　　　北齊李廣　　蕭鏗　　　　徐孝嗣¶
　　　梁江淹　　　代宗　　　　徐善¶
　　　隋文帝　　　唐高祖　　　戴胄¶
<pb:KR3l0118_WYG_277-1b>¶
　　　婁師德　　　顧琮　　　　天后¶
　　　薛季昶　　　𤣥宗　　　　魏仍¶
　　　陳安平　　　李瞿曇　　　趙良器¶
　　　奚陟　　　　張鷟　　　　裴元質¶
　　　潘玠　　　　樊系　　　　呂諲¶
　　　　閭英¶
後魏閭英為肥城令夢日墮所居黄山水中村人以車¶
牛挽致不出英抱戴而歸後至散騎常侍(出夢/雋)¶
<pb:KR3l0118_WYG_277-2a>¶
　　　　宋瓊¶
後魏宋瓊母病冬月思𤓰瓊夢見人與𤓰覺得之手中¶
時稱孝感(出夢/雋)¶
　　　　宋穎妻¶
後魏宋穎妻鄧氏亡十五年忽夢亡妻向穎拜曰今被¶
處分為高崇妻故來辭流涕而去數日崇卒(出夢/雋)¶
　　　　盧元明¶
後魏盧元明字㓜章為中書侍郎孝武永熙末乃居洛¶
<pb:KR3l0118_WYG_277-2b>¶
東緱山時元明夢友王由㩦酒就之言别賦詩為贈及¶
覺憶其詩十字云自兹一去後朝市不復遊元明歎曰¶
由性不狎俗旅寄人間乃有今夢詩復如此必有他故¶
也經三日果聞由為亂兵所害尋其亡日乃是發夢之¶
夜焉(出夢/記)¶
　　　　元淵¶
後魏廣陽王元淵夢著袞衣倚槐樹問占者楊元&KR0876;元¶
&KR0876;言當得三公退謂人曰死後得三公耳槐字木傍鬼¶
<pb:KR3l0118_WYG_277-3a>¶
果為爾朱榮所殺贈司徒(出酉陽/雜俎)¶
　　　　許超¶
許超夢盜羊入獄問楊元稹元稹曰當得城陽令後封¶
城陽侯(出酉陽/雜爼)¶
　　　　北齊李廣¶
北齊侍御史李廣博覽羣書修史夜夢一人曰我心神¶
也君役我太苦辭去俄而廣疾卒(出獨/異志)¶
　　　　蕭鏗¶
<pb:KR3l0118_WYG_277-3b>¶
齊宜都王鏗年七歲出閤陶𢎞景為侍讀八九年中甚¶
相接遇後鏗遇害時𢎞景隠山中夢鏗來慘然言别曰¶
某今命過無罪後三年當生某家𢎞景訪之以幽中事¶
多祕不出及覺即使人至都參訪果與夢符𢎞景因此¶
著夢記(出夢/記)¶
　　　　徐孝嗣¶
徐孝嗣字始昌曾在率府晝臥北壁下夢兩童子遽云¶
移公牀孝嗣驚起壁有聲行數歩而壁倒壓牀(出談/藪)¶
<pb:KR3l0118_WYG_277-4a>¶
　　　　梁江淹¶
宣城太守濟陽江淹少時嘗夢人授以五色筆故文彩¶
俊發後夢一丈夫自稱郭景純謂淹曰前借卿筆可以¶
見還探懐得五色筆與之自爾淹文章躓矣故時人有¶
才盡之論(出南/史)¶
　　　　代宗¶
李輔國恣横無君代宗漸惡之因寢夢登樓見高力士¶
領數百鐵騎以㦸刺輔國流血灑地前後歌呼自北而¶
<pb:KR3l0118_WYG_277-4b>¶
去遣謁者問其故力士曰明皇之命也帝覺不輒言及¶
輔國為盜所殺帝異之方以其夢話於左右(出杜陽/雜編)¶
　　　　徐善¶
江南偽中書舍人徐善幼孤家于豫章楊吳之尅豫章¶
善之妹為一軍挍所虜既定軍挍得善請以禮聘之善¶
自以舊族不當與戎士為婚固不許乃强納幣焉悉擲¶
棄之臨以白刃亦不懼然竟虜之而去善即詣楊都求¶
見吳楊渥而訴之時渥初嗣藩服府廷甚嚴僭擬王者¶
<pb:KR3l0118_WYG_277-5a>¶
布衣游士旬歲不得一見而善始至白沙渥夜夢人來¶
言曰江西有秀才徐善將來見公今在白沙逆旅矣其¶
人良士也且有情事公可厚遇之旦即遣騎迎之既至¶
禮遇甚厚且問所欲言善具白其妹事即命贖歸于徐¶
氏時歙州刺史陶雅聞而異之因辟為從事(出稽/神録)¶
　　　　隋文帝¶
隋文帝未貴時常舟行江中夜泊中夢無左手及覺甚¶
惡之及登岸詣一草庵中有一老僧道極高具以夢告¶
<pb:KR3l0118_WYG_277-5b>¶
之僧起賀曰無左手者獨拳也當為天子後帝興建此¶
庵為吉祥寺在武昌下三十里(出獨/異志)¶
　　　　唐高祖¶
唐太宗為秦王時年十八與晉陽令劉文靜首謀之夜¶
高祖夢墮牀下見遍身為蟲蛆所食甚惡之諮詢於安¶
樂寺智滿禪師師俗姓賈氏西河人也戒行高潔師曰¶
此可拜乎夫牀下者陛下也羣蛆食者所謂羣生共仰¶
一人活耳高祖喜其言又云貧僧頗習易以卦之象明¶
<pb:KR3l0118_WYG_277-6a>¶
夷之兆按易曰巽在牀下紛若無咎而早吉晚凶斯固¶
體大不可以小小則敗大則濟可作大事以濟羣生無¶
徃不亨乃必成乎高祖動容曰雖蒙善誘未敢當禪師¶
眄秦王曰郎君與大人並叶兆夢是謂幹父之蠱考用¶
無咎天理人事昭然可知不可固拒天之與也天與不¶
取必受其咎無乃不可乎高祖拜而謝曰弟子何幸再¶
煩鄭重丁寧之意敢不敬從(出廣德/神異録)¶
　　　　戴胄¶
<pb:KR3l0118_WYG_277-6b>¶
戴胄素與舒州别駕沈裕善胄以唐貞觀七年死至八¶
年八月裕在州夢其身行於京師義寧坊西南街每見¶
胄著故弊衣顔容甚顇見裕悲喜問公生平修福今者¶
何為答曰吾昔誤奏殺人吾死後他人殺羊祭我由此¶
二事辯答辛苦不可具言今亦勢了矣因謂裕曰吾平¶
生與君善友竟不能進君官位深恨于懷君今自得五¶
品文書已過天曹相助欣慶故以相報言畢而寤向人¶
説之冀夢有徵其年冬裕入京叅選有銅罰不得官又¶
<pb:KR3l0118_WYG_277-7a>¶
向人説所夢無驗九年春裕將歸江南行至徐州奉詔¶
書授裕五品為婺州治中(出㝠/報記)¶
　　　　婁師德¶
婁師德布衣時常因沉疾夢一人衣紫來榻前再拜曰¶
君之疾且間矣幸與某偕去即引公出忽覺力甚㨗自¶
謂疾愈行路數里見有𪠘署左右吏卒朱門甚高曰地¶
府院驚曰何地府院而在人間乎紫衣者對曰㝠道固¶
與人接跡世人又安得而知之公入其院吏卒辟易而¶
<pb:KR3l0118_WYG_277-7b>¶
退見一空室曰司命署問職何如對曰主世人禄命之¶
籍也公因竊視之有書數千幅在几上傍有緑衣者稱¶
為按掾公命出已之籍按取一軸以進公閲之書已名¶
載其禄位年月履歴清貴出入台輔壽至八十有五覽¶
之喜謂按掾曰某一布衣耳無饑凍足矣又安敢有他¶
望乎言未畢忽有一聲㳂空而下震徹簷宇按掾驚曰¶
天皷且動君宜疾歸不可留矣聞其聲遂驚悟始為夢¶
遊耳時天已曙其所居東鄰有佛寺擊曉鐘葢按掾所¶
<pb:KR3l0118_WYG_277-8a>¶
謂天皷者也是日疾亦間焉後入仕厯官咸所載者及¶
為西京帥一日見黄衣使者至閤前曰㝠途小吏奉命¶
請公公曰吾嘗見司命之籍紀吾之位當至上台壽凡¶
八十有五何為遽見命耶黄衣人曰公任某官時嘗悞¶
殺無辜人位與壽為主吏所降今則窮矣言訖忽亡所¶
見自是臥疾三日乃薨也(出宣/室志)¶
　　　　顧琮¶
顧琮為補闕嘗有罪繫詔獄當伏法琮一夕憂愁坐而¶
<pb:KR3l0118_WYG_277-8b>¶
假寐忽夢見其母下體琮愈懼形於顔色流輩問琮以¶
夢告之自謂不祥之甚也時有善解者賀曰子其免乎¶
問何以知之曰太夫人下體是足下生路也重見生路¶
何吉如之吾是以賀也明日門下侍郎薛稷奏刑失入¶
竟得免琮後至宰相(出廣/異記)¶
　　　　天后¶
唐則天后夢一鸚鵡羽毛甚偉兩翅俱折以問宰臣羣¶
公黙然内史狄仁傑曰鵡者陛下姓也兩翅折者陛下¶
<pb:KR3l0118_WYG_277-9a>¶
二子廬陵相王也陛下起此二子兩翅全也武承嗣武¶
三思連項皆赤後契丹圍幽州檄朝廷曰還我廬陵相¶
王來則天乃憶狄公之言曰卿曽為我占夢今乃應矣¶
朕欲立太子何者為得傑曰陛下内有賢子外有賢姪¶
取舍詳擇斷在聖𠂻則天曰我自有聖子承嗣三思是¶
何疥癬承嗣等懼掩耳而走即降敇追廬陵立為太子¶
充元帥初募兵無有應者聞太子行北邙山頭皆兵滿¶
無容人處賊自退散(出朝野/僉載)¶
<pb:KR3l0118_WYG_277-9b>¶
　　　　薛季昶¶
唐薛季昶為荆州長史夢猫兒伏臥於堂限上頭向外¶
以問占者張猷猷曰猫兒者爪牙伏門限者閫外之事¶
君必知軍馬之要未旬日除桂州都督嶺南招討使(出/朝)¶
(野僉/載)¶
　　　　𤣥宗¶
𤣥宗嘗夢落殿有孝子扶上他日以問高力士力士云¶
孝子素衣此是韋見素耳帝深然之數日自吏部侍郎¶
<pb:KR3l0118_WYG_277-10a>¶
拜相(出廣/異記)¶
　　　　又¶
𤣥宗夢入井有一兵士著緋褌背負而出明日使於兵¶
號中尋訪總無此人又於苑中捜訪見一掌闗着緋褌¶
便引見上問汝昨夜作何夢對曰從井中背負日出登¶
天上覩其形狀與夢相似乃問汝欲官乎答曰臣不解¶
作官臣家貧遂敕賜錢五百千(出定/命録)¶
　　　　魏仍¶
<pb:KR3l0118_WYG_277-10b>¶
魏仍與李龜年同選相與夢魏夢見侍郎李彭年使人¶
喚仍於銓門中側耳聽之龜年夢有人報侍郎注與君¶
一畿丞明日共解此夢以為門中側耳是聞字應是聞¶
喜果唱聞喜尉李龜年果唱蘄州蘄縣丞仍後貶齊安¶
郡黄崗尉准敕量移乞夢夢拾得一毛蠅子與李龜年¶
占議云毛字千下有七應去此一千七百里如其言(出/定)¶
(命/録)¶
　　　　陳安平¶
<pb:KR3l0118_WYG_277-11a>¶
給事中陳安平子年滿赴選與鄉人李仙藥臥夜夢十¶
一月養蚕仙藥占曰十一月養蚕冬絲也君必送東司¶
數日果送吏部(出朝野/僉載)¶
　　　　李瞿曇¶
饒陽李瞿曇勲官番滿選夜夢一母猪極大李仙藥占¶
曰母猪㹠主也君必得屯主數日果如其言(出朝野/僉載)¶
　　　　趙良器¶
趙良器嘗夢有十餘棺並頭而列良器從東厯踐其棺¶
<pb:KR3l0118_WYG_277-11b>¶
至第十一棺破陷其脚後果厯任十一政至中書舍人¶
卒高適任廣陵長史嘗謂人曰近夢於大㕔上見叠累¶
棺木從地至屋脊又見旁有一棺極為寛大身入其中¶
四靣不滿不知此夢如何其後累厯諸任改為詹事亦¶
寛慢之官矣(出定/命録)¶
　　　　奚陟¶
奚侍郎陟少年未從官夢與朝客二十餘人就一㕔中¶
喫茶時方甚熱陟東行首坐茶起西自南而去二盌行¶
<pb:KR3l0118_WYG_277-12a>¶
不可得至奚公渴甚不堪其忍俄有一吏走入肥大抱¶
簿書近千餘紙以案致筆硯請押陟方熱又渴兼惡其¶
肥忿之乘高推其案曰且將去濃墨滿硯正中文書之¶
上并吏人之面手足衣服無不沾汚乃驚覺夜索紙筆¶
細録藏于巾笥後十五年為吏部侍郎時人方漸以茶¶
為上味日事修潔陟性素奢先爲茶品一副餘公卿家¶
未之有也風爐越甌盌托角匕甚佳妙時已熱飡罷因¶
請同舍外郎就㕔茶會陟為主人東面首坐坐者二十¶
<pb:KR3l0118_WYG_277-12b>¶
餘人兩甌緩行盛又至少揖客自西面始雜以笑語其¶
茶益遲陟先有痟疾加之熱乏茶不可得燥悶頗極逡¶
廵有一吏肥黑抱大文簿兼筆硯滿面瀝汗遣押陟惡¶
忿不能堪乃於階上推曰且將去并案皆倒正中令史¶
面及簿書盡汚坐客大笑陟方悟昔年之夢語於同省¶
明日取所記事驗之更無毫分之差焉(出逸/史)¶
　　　　張鷟¶
張鷟曾夢一大鳥紫色五彩成文飛下至庭前不去以¶
<pb:KR3l0118_WYG_277-13a>¶
告祖父云此吉祥也昔蔡衡云鳳之𩔖有五其色赤文¶
者鳳也青者鸞也黄者鵷雛也白者鴻鵠也紫者鸑鷟¶
也此鳥為鳳凰之佐汝當為帝輔也遂以為名字焉鷟¶
初舉進士至懐州夢慶雲覆其身其年對䇿考功員外¶
騫味道以為天下第一又初為岐王屬夜夢著緋乘驢¶
睡中自怪我衣緑裳乘馬何為衣緋却乘驢其年應舉¶
及第授鴻臚丞未經考而授五品此其應也(出朝野/僉載)¶
　　　　裴元質¶
<pb:KR3l0118_WYG_277-13b>¶
河東裴元質初舉進士明朝唱策夜夢一狗從竇出挽¶
弓射之其箭遂撆以為不祥問曹良史曰吾徃唱䇿之¶
夜亦為此夢夢神為吾解之曰狗者第字頭也弓第字¶
身也箭者第&KR0390;也有撆為第也尋而唱第果如夢焉(出/朝)¶
(野僉/載)¶
　　　　潘玠¶
潘玠自稱出身得官必先有夢與趙自勤同選俱送名¶
上堂而官乆不出後玠云已作夢官欲出矣夢玠與自¶
<pb:KR3l0118_WYG_277-14a>¶
勤同謝官玠在前行自勤在後及謝處玠在東公在西¶
相視而笑其後三日果官出玠為御史自勤為拾遺同¶
日謝初引玠在前先行自勤在後入朝則玠於東立自¶
勤於西立兩人遂相視而笑如其夢焉(出定/命録)¶
　　　　樊系¶
員外郎樊系未應舉前一年嘗夢及第牓出王正卿為¶
牓頭一牓二十六人明年方舉登科之後果是王正卿¶
為首人數亦同系又自挍書郎調選吏部侍郎逹奚珣¶
<pb:KR3l0118_WYG_277-14b>¶
深器之一注金城縣尉系不受逹奚公云挍書得金城¶
縣尉不作更作何官系曰不敢嫌畿尉但此官不是系¶
官經月餘本銓更無闕與換抑令入甲系又不伏其時¶
崔異於東銓注涇陽尉縁是憂闕不授異尚書崔翹之¶
子遂别求換一闕適遇系此官不定當日牓引逹奚謂¶
云不作金城耶與公改注了公自云合得何官耶系云¶
夢官合𢃄陽字逹奚歎曰是命也因令唱云乃涇陽縣¶
尉(出定/命録)¶
<pb:KR3l0118_WYG_277-15a>¶
　　　　吕諲¶
吕諲嘗晝夢為地府所追隨見判官判官云此人勲業甚¶
高當不為用諲便仰白母老子幼家無所主控告甚切¶
判官令將過王尋問左右白王此人已得一替問替為¶
誰云是蒯適王曰蒯適名士職當其任遂放諲諲時與¶
妻兄顧況同宿既覺為況説之後數十日而適攝吳縣¶
丞甚無恙而況數玩諲以為歡笑適月餘罷職修第於¶
吳之積善里忽有走卒衝入謁云丁侍御傳語令參三¶
<pb:KR3l0118_WYG_277-15b>¶
郎適云初不聞有丁侍御為誰卒曰是仙芝適曰仙芝¶
卒於餘杭何名侍御卒曰地下侍御耳適惡之曰地下¶
侍御何意傳語生人卒曰兼令相追不獨傳語名籍已¶
定難可改移適求其白丁侍御已未合死乞為求代卒¶
去復來云侍御不許催令促裝因中疾數日而死(出廣/異記)¶
　¶
　¶
　太平廣記卷二百七十七¶
