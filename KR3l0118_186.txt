# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:22.282282
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百八十六
<pb:KR3l0118_WYG_186-1a>¶
欽定四庫全書¶
　太平廣記卷一百八十六¶
　　銓選二¶
　　　斜封官　　　盧従愿　　　韋抗¶
　　　張仁愿　　　杜暹　　　　魏知古¶
　　　盧齊卿　　　王丘　　　　崔琳¶
　　　裴光庭　　　薛據　　　　李林甫¶
　　　張說　　　　張奭　　　　楊國忠¶
<pb:KR3l0118_WYG_186-1b>¶
　　　陸贄　　　　鄭餘慶　　　裴遵慶¶
　　　李絳　　　　李建　　　　崔安潛¶
　　　　斜封官¶
唐景龍年中斜封得官者二百人従屠販而踐髙位景¶
雲踐祚尚書宋璟御史大夫畢構奏停斜封人官璟構¶
出後見鬼人彭卿受斜封人賄賂奏云見孝和怒曰我¶
與人官何因奪却於是斜封皆復舊職偽周革命之際¶
十道使人天下選殘明經進士及下村教童蒙博士皆¶
<pb:KR3l0118_WYG_186-2a>¶
被捜揚不曾試練並與美職塵黷士人之品誘恱愚夫¶
之心庸才者得官以為榮有才得官以為辱昔趙王倫¶
之簒也天下孝廡秀才茂異並不簡試雷同與官市道¶
屠沽亡命不軌皆封侯略盡太府之銅不供鑄印至有¶
白版侯者朝㑹之服貂者大半故謡云貂不足狗尾續¶
小人多幸君子恥之無道之朝一何連𩔖也惜㢤(出朝/野僉)¶
(載/)¶
　　　　慮従愿¶
<pb:KR3l0118_WYG_186-2b>¶
景雲元年盧従愿為侍郎精心條理大稱平允其有冒¶
名為選虚增功狀之𩔖皆能擿發其事典選六年頗有¶
聲稱時人曰前有裴馬後有盧李裴即行儉馬謂戴李¶
謂朝𨼆(出唐/㑹要)¶
　　　　韋抗¶
景雲二年御史中丞韋抗加京畿桉察使舉奉天縣尉¶
梁昇卿新豐尉王倕金城縣尉王水華原縣尉王燾為¶
判官其後皆著名位(出唐/㑹要)¶
<pb:KR3l0118_WYG_186-3a>¶
　　　　張仁愿¶
景雲二年朔方總管張仁愿奏用監察御史張敬忠何¶
奕長安縣尉寇泚鄠縣尉王易従始平縣主簿劉體微¶
分判軍事義烏縣尉晁良貞為隨軍後皆至大官(出唐/㑹要)¶
　　　　杜暹¶
景雲二年盧従愿為吏部侍郎杜暹自婺州叅軍調集¶
補鄭縣尉後暹為户部尚書従愿自益州長史入朝暹¶
立在盧上謂之曰選人定何如盧曰亦由僕之藻鑑遂¶
<pb:KR3l0118_WYG_186-3b>¶
使明公展千里足也(出唐/㑹要)¶
　　　　魏知古¶
先天元年侍中魏知古嘗表薦洹水縣令吕太一蒲州¶
司功叅軍齊澣右内率府騎曹栁澤及為吏部尚書又¶
擢宻縣尉宋遙左補闕𡊮暉封希顔伊闕縣尉陳希烈¶
其後咸居清要(出唐/㑹要)¶
　　　　盧齊卿¶
開元元年盧齊卿為幽州刺史時張守珪為果毅特禮¶
<pb:KR3l0118_WYG_186-4a>¶
接之謂曰十年内當節度果如其言也(出唐/㑹要)¶
　　　　王丘¶
開元八年七月王丘為吏部侍郎擢山隂尉孫逖桃林¶
尉張鏡㣲湖城丞張晉明進士王泠然李昻等不數年¶
登禮闈掌綸誥焉(出唐/㑹要)¶
　　　　崔琳¶
十一年十二月吏部侍郎崔琳銓日收選殘人盧怡裴¶
敦復于號卿等十數人無何皆入臺省衆以為知人(出唐/㑹要)¶
<pb:KR3l0118_WYG_186-4b>¶
　　　　裴光庭¶
開元十八年蘇晉為侍郎而侍中裴光庭每過官應批¶
退者但對衆披簿以朱筆㸃頭而已晉遂牓𨕖院門下¶
㸃頭者更引注擬光庭以為侮已不恱時有門下主事¶
閻鱗之為光庭腹心専主吏部過官每鱗之裁定光庭¶
隨口下筆時人語曰鱗之口光庭手(出唐/㑹要)¶
　　　　薛據¶
開元中薛據自恃才名於吏部參𨕖請授萬年錄事諸¶
<pb:KR3l0118_WYG_186-5a>¶
流外官共見宰執訴云錄事是某等清要官今被進士¶
欲奪則某等色人無措手足矣遂罷(出摭/言)¶
　　　　李林甫¶
自開元二十年吏部置南院始懸長名以定畱放時李¶
林甫知選寕王私謁林甫曰就中乞一人林甫責之於¶
是榜云據其書判自合得畱緣屬寕王且放冬集(出國/史𥙷)¶
　　　　張說¶
中書舎人張均知考父左相張說知京官考特注曰父¶
<pb:KR3l0118_WYG_186-5b>¶
教子忠古之善訓祁奚舉子義不務私至如潤色王言¶
章施帝載道參墳典例絶常功恭聞前烈尤難其任豈¶
以嫌疑敢撓綱紀考上下(出𤣥宗/實錄)¶
　　　　張奭¶
苗晉卿典選御史中丞張倚男奭參選晉卿以倚子思¶
恱附之考等第凡六十四人奭在其首蘇考蘊者為薊¶
令乃以選事告祿山祿山奏之𤣥宗乃集登科人於花¶
蕚樓前重試升第者十無一二奭手持試紙竟日不下¶
<pb:KR3l0118_WYG_186-6a>¶
一字時人謂之拽白上大怒貶倚敕曰庭闈之間不能¶
訓子選調之際乃以托人天下為戯談晉卿貶安康(出/盧)¶
(氏雜/說)¶
　　　　楊國忠¶
天寳十載十一月楊國忠為右相兼吏部尚書奏請兩¶
京選人銓日便定畱放無少長各於宅中引注虢國姊¶
妹垂簾觀之或有老病醜陋者皆指名以笑雖士大夫¶
亦遭斥恥故事兵吏部注官訖於門下過侍中給事中¶
<pb:KR3l0118_WYG_186-6b>¶
省不過者謂退量國忠注官呼左相陳希烈於坐隅給¶
事中行列於前曰既對注擬即是過門下了希烈等腹¶
誹而已侍郎韋見素張倚皆衣紫與本曹郎官藩屏外¶
排比案牘趨走語事乃謂簾中楊氏曰兩箇紫袍主事¶
何如楊乃大噱選人鄭某附㑹其旨與二十餘人率錢¶
於勤政樓設齋簾為國忠立碑於尚書省南所注吏部¶
三銓選人専務鞅掌不能躬親皆委典及令史孔目官¶
為之國忠但押一字猶不可遍(出唐續/㑹要)¶
<pb:KR3l0118_WYG_186-7a>¶
　　　　陸贄¶
貞元八年春中書侍郎平章事陸贄始復令吏部每年¶
集選人舊事吏部每年集人其後遂三數年一置選選¶
人併至文書多不可尋勘眞偽紛雜吏因得大為奸巧¶
選人一蹉跌或十年不得官而官之闕者或累嵗無人¶
贄命吏部分内外官員為三分計闕集人嵗以為常其¶
弊十去七八天下稱之(出唐/㑹要)¶
　　　　鄭餘慶¶
<pb:KR3l0118_WYG_186-7b>¶
宣平鄭相之銓衡也選人相賀得入其銓劉禹錫¶
曰予從弟某在鄭銓注湖州一尉唱唯而出鄭呼¶
之却迴曰如公所試塲中無五六人一唱便受之此而¶
不奬何以銓衡公要何官去家穏便曰家住常州乃注¶
武進縣尉選人翕然畏而愛之及後作相過官又稱第¶
一其有後於魯也又云陳諷張復元各注畿縣請換縣¶
允之既而張却請不換鄭牓子引張纔入門已定不可¶
改時人服之(出嘉/話錄)¶
<pb:KR3l0118_WYG_186-8a>¶
　　　　裴遵慶¶
裴遵慶罷相知選朝廷優其年徳令就第注官自宣平¶
坊牓引士子以及東市兩街時人以為盛事(出國/史補)¶
　　　　李絳¶
長慶初吏部尚書李絳議置郎官十人分判南曹吏人¶
不便旬日出為東都畱守自是選曹成狀常速畢(出國/史補)¶
　　　　李建¶
李建為吏部郎中常曰方今秀茂皆在進士使僕得志¶
<pb:KR3l0118_WYG_186-8b>¶
當令登第之嵗集于吏部使尉緊縣既罷復集稍尉望¶
縣既罷乃尉畿縣而升於朝大凡中人三十成名四十¶
乃至清列遲速為宜既登第遂食祿既食祿必登朝誰¶
不欲也無淹翔以守常限無紛競以來奔㨗下曹得其¶
循舉上位得其更厯就而言之其利甚博議者多之(出/國)¶
(史/補)¶
　　　　崔安潛¶
崔安潛東洛掌選時選人中不能顯其名姓竊顧雲啓¶
<pb:KR3l0118_WYG_186-9a>¶
事投獻者崔公不之知大賞嘆召之與語便注一超資¶
縣令後有人白崔公方悔(出盧氏/雜說)¶
　¶
　¶
　¶
　¶
　¶
　¶
<pb:KR3l0118_WYG_186-9b>¶
　¶
　¶
　¶
　¶
　¶
　¶
　¶
　太平廣記卷一百八十六¶
