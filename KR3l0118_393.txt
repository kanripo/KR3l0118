# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:27.942733
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三百九十三
<pb:KR3l0118_WYG_393-1a>¶
欽定四庫全書¶
　太平廣記卷三百九十三　宋　李昉等　編¶
　　雷一¶
　　　李叔卿　　　楊道和　　　石勒¶
　　　虢州人　　　封元則　　　僧道宣¶
　　　蘓踐言　　　狄仁傑　　　偃師¶
　　　雷鬭　　　　漳泉界　　　包超¶
　　　張須瀰　　　蔡希閔　　　徐景先¶
<pb:KR3l0118_WYG_393-1b>¶
　　　歐陽忽雷　　宣州　　　　王幹¶
　　　華亭堰典　　李師道　　　李鄘¶
　　　徐誗¶
　　　　李叔卿¶
漢河南李叔卿為郡功曹應孝亷同輩疾之宣言曰叔¶
卿妻寡妹以故不得應孝㢘之目叔卿遂閉門不出妹¶
悲憤乃詣府門自經叔&KR0056;亦自殺以明無私既而家人¶
葬之後霹&KR0430;遂擊殺所疾者以置叔卿之墓所震之家¶
<pb:KR3l0118_WYG_393-2a>¶
收葬其尸葬畢又發其冢(出列/女𫝊)¶
　　　　楊道和¶
晉扶風楊道和夏於田中值雷雨至桑樹下霹&KR0430;下擊¶
之道和以鋤格折其肱遂落地不得去唇如丹目如鏡¶
毛角長三尺餘状如六畜頭似獼猴(出捜/神記)¶
　　　　石勒¶
後趙石勒時暴風大雨雷雹建徳殿端門襄國寺西門¶
倒殺五人雹起西河介山大如雞子平地三尺洿下丈¶
<pb:KR3l0118_WYG_393-2b>¶
餘行人禽獸死者萬數歴千餘里樹木催折禾稼蕩然¶
勒問徐光曰去年不禁寒食介推帝鄉之神也故有此¶
災(出五/行記)¶
　　　　虢州人¶
唐虢州人兄弟析居共分堂宇至顯慶元年夏夜雷震¶
烈風可畏其兄甚懼欲於弟舎避之將去復止門前十¶
數步先有長坑風雨拔住屋及老小十一口皆投坑死¶
所拔之處盡坑也仍卷數千巨細家用物咸入於坑訖¶
<pb:KR3l0118_WYG_393-3a>¶
無遺者惟牆壁不動庭槐大可數圍枝條甚茂拔其根¶
莖洪纎俱盡遂失所在終尋不得先是一年其妻見樹¶
有羊但共怪之後遂遭此變而弟所居但拔露椽瓦有¶
似人拆之餘無所損有子衛士在京番直刺史于立政¶
奏之敕放子還仍賜物三十件時桓思緒為司功親檢¶
其事(出廣古今/五行記)¶
　　　　封元則¶
唐封元則渤海長河人顯慶中為光禄寺太官掌膳時¶
<pb:KR3l0118_WYG_393-3b>¶
于闐王来朝食料餘羊凡數十百口王並託元則送僧¶
寺長生元則乃竊令屠家烹貨收直龍朔元年夏六月¶
洛陽大雨雷震殺元則於宣仁門外街中折其項血流¶
灑地觀者盈衢莫不驚愕(出法苑/珠林)¶
　　　　僧道宣¶
唐劉禹錫云道宣持律第一忽一旦霹&KR0430;遶户外不絶¶
宣曰我持律更無所犯若有宿業則不知之於是褫三¶
衣於户外謂有蛟螭慿焉衣出而聲不已宣乃視其十¶
<pb:KR3l0118_WYG_393-4a>¶
指甲有一㸃如油麻者在右手小指上疑之乃出於隔¶
子孔中一震而失半指黒㸃是蛟龍之藏處也禹錫曰¶
在龍亦尤善求避地之所矣而終不免則一切分定豈¶
可逃乎(出嘉/話録)¶
　　　　蘇踐言¶
司禮寺蘓踐言左相温國公良嗣之長子居於嘉善里¶
永昌年六月與其弟崇光府錄事參軍踐義退朝還第¶
𢎞道觀東猝遇暴雨震雷電光来遶踐言等馬回旋甚¶
<pb:KR3l0118_WYG_393-4b>¶
急雷聲亦在其側有頃方散其年九月元肅與趙懐節¶
謀逆踐言妻妾並&KR0013;縲絏數月各解職及良嗣薨並放¶
流荒裔(出五/行記)¶
　　　　狄仁傑¶
唐代州西十餘里有大槐震雷所擊中裂數丈雷公夹¶
於樹間吼如霆震時狄仁傑為都督賓從徃觀欲至其¶
所衆皆披靡無敢進者狄仁傑單騎勁進迫而問之乃¶
云樹有乖龍所由令我逐之落勢不堪為𣗳所夾若相¶
<pb:KR3l0118_WYG_393-5a>¶
救者當厚報徳仁傑命鋸匠破樹方得出其後吉凶必¶
先報命¶
　　　　偃師¶
唐元和元年六月偃師縣栢李村震電於民家地裂濶¶
丈餘長十五里測無底所裂之處井厠相通所衝之墓¶
棺出地亦不知所由也¶
　　　　雷鬭¶
唐開元末雷州有雷公與鯨鬭鯨身出水上雷公數十¶
<pb:KR3l0118_WYG_393-5b>¶
在空中上下或縱火或詬擊七日方罷海邊居人往㸔¶
不知二者何勝但見海水正赤(出廣/異記)¶
　　　　漳泉界¶
唐開元中漳泉二州分疆界不均互訟於臺者制使不¶
能㫁迨數年辭理分亂終莫之決於是州官焚香告於¶
天地山川以祈神應俄而雷雨大至霹&KR0430;一聲崖壁中¶
裂所競之地拓為一逕髙千尺深僅五里因為官道壁¶
中有古篆六行二十四字皆廣數尺雖約此為界人莫¶
<pb:KR3l0118_WYG_393-6a>¶
能識貞元初流人李協辯之曰漳泉兩州分地太平永¶
安龍溪山髙氣清千年不惑萬古作程所云永安龍溪¶
者兩郡界首鄉名也(出錄/異記)¶
　　　　包超¶
唐安豐尉裴翾士淹孫也云𤣥宗嘗冬月詔山人包超¶
令致雷聲對曰来日午當有雷遂令髙力士監之一夕¶
醮式行法及明至已曾無纎翳力士懼之超曰將軍視¶
南山當有黑氣如盤矣力士望之如其言有頃風起黑¶
<pb:KR3l0118_WYG_393-6b>¶
氣瀰漫疾雷數聲上令隨哥舒翰西征毎陣嘗得勝風¶
(出酉陽/雜俎)¶
　　　　張須瀰¶
唐上元中滁州全椒人倉督張須瀰縣遣送牲詣州山¶
路險阻淮南多有義堂及井用庇行人日暮暴雨須瀰¶
與沙門子隣同入義堂須瀰驅䭾又王老於雨中收驢¶
頃之聞雲中有聲墮地忽見村女九人共扶一車王有¶
女阿推死已半嵗亦在車所見王悲喜問母妹家事靡¶
<pb:KR3l0118_WYG_393-7a>¶
所不至其徒促之乃去初扶車漸上有雲擁蔽因作雷¶
聲方知是雷車(出廣/異記)¶
　　　　蔡希閔¶
唐蔡希閔家在東都暑夜兄弟數十人㑹於㕔忽大雨¶
雷電晦暝墮一物於庭作䬃䬃聲命火視之乃婦人也¶
衣黄紬裙布衫言語不通遂目為天女使五六年能漢¶
語問其鄉國不之知但云本鄉食粳米無碗器用栁箱¶
貯飯而食之竟不知是何國人初在本國夜出為雷取¶
<pb:KR3l0118_WYG_393-7b>¶
上俄墮希閔庭中(出廣/異記)¶
　　　　徐景先¶
唐徐景先有弟阿四頑嚚縱佚毎誨辱之而母加愛念¶
曲為申解因厲聲應答雲雷奄至曳景先於雲中有主¶
者左右數十人訶詰景先答曰縁弟不調供養有缺所¶
以詬辱母命釋之非當詈母主者不識其言尋一青衣¶
自肩躍下為景先對曰若爾放去至家可答一辯釘東¶
壁上吾自令取之遂排景先墮舎前池中出水了無所¶
<pb:KR3l0118_WYG_393-8a>¶
損求紙答辯釘東壁果風至而辯亡(出廣/異記)¶
　　　　歐陽忽雷¶
唐歐陽忽雷者本名紹桂陽人勁徤勇於戰鬭嘗為郡¶
將有名任雷州長史館於州城西偏前臨大池嘗出雲¶
氣居者多死紹至處之不疑令人以度測水深淺别穿¶
臣壑深廣𩔖是既成引决水於是雲興天地晦冥雷電大¶
至火光屬地紹率其徒二十餘人持弓矢排鏘與雷師¶
戰衣並焦卷形體傷腐亦不知止自辰至酉雷電飛散¶
<pb:KR3l0118_WYG_393-8b>¶
池亦涸竭中獲一虵状如&KR0094;長四五尺無頭目斫刺不¶
傷蠕蠕然具大鑊油煎亦不死洋鐵汁方焦灼仍杵為¶
粉而服之至盡南人因呼紹為忽雷(出廣/異記)¶
　　　　宣州¶
唐貞元年宣州忽大雷雨一物墮地猪首手足各兩指¶
執一赤虵囓之俄頃雷暗而失時皆圖而𫝊之(出酉陽/雜俎)¶
　　　　王幹¶
唐貞元初鄭州王幹有膽勇夏中作田忽暴雷雨因入¶
<pb:KR3l0118_WYG_393-9a>¶
&KR0094;室中避之有頃雷電入室中黒氣陡暗幹遂掩户荷¶
鋤亂擊雷聲漸小雲氣亦歛幹大呼擊之不已氣復如¶
半牀已至如盤忽然墮地變為熨斗折刀小折足鐺焉¶
(出酉陽/雜俎)¶
　　　　華亭堰典¶
唐貞元中華亭縣界村堰典妻與人私又於鄰家盗一¶
手巾鄰知覺至典家尋覓典與妻共諱詬罵此人寃憤¶
乃報曰汝妻與他人私又盗物仍共諱罵神道豈容汝¶
<pb:KR3l0118_WYG_393-9b>¶
乎典曰我妻的不姦私盗物如汝所説遣我一家為天¶
霹既各散已至夜大風雨雷震怒擊破典屋典及妻男¶
女五六人並死至明雨猶未歇鄰人但見此家屋倒火¶
燒不已衆共火中搜出覓得典及妻皆燒如燃燭状為¶
禮拜求乞不更燒之火方自息典脇上題字云癡人保¶
妻真將家口質妻脇上書行姦仍盗告縣檢視逺近咸¶
知吴越聞震死者非少有牛及鱓魚樹木等為雷擊死¶
者皆聞於縣辯識或曰人則有過天殺可也牛及樹木¶
<pb:KR3l0118_WYG_393-10a>¶
魚等豈有罪惡而殺之&KR0088;又有弑君弑父殺害非理者¶
天何不誅請為略説洞庭子曰昔夏帝武乙射天而震¶
死晉臣王導寝柏而移災斯則列於史籍矣至於牛魚¶
以穿踏田地水傷害禾苗也或曰水所損亦㣲何罰之¶
大對曰五穀者萬人命也國之寳重天故誅之以誡於¶
人樹木之𩔖龍蔵於中神既取龍遂損樹木耳天道懸¶
遠垂教及人委曲有情不可一槩余曽見漳泉故事漳¶
泉接境縣南龍溪界域不分古来争競不決忽一年大¶
<pb:KR3l0118_WYG_393-10b>¶
雷雨霹一山石壁裂壁口刻字漳泉兩州分地太平南¶
安龍溪山髙氣清千年不惑萬古作程其文今猶可識¶
天之教令其可惑哉且論語云迅雷風烈必變又禮記¶
曰若有疾風迅雷甚雨則必變雖夜必興衣服冠而坐¶
又曰洊雷震君子以恐懼修省夫聖人奉天教豈妄説¶
哉今所以為之言者序述耳因為不爾豈足悲哉夫然¶
弑君弑父殺害無辜人間法自有刑戮豈可以區區之¶
意而責恢恢之網者歟(出原/化記)¶
<pb:KR3l0118_WYG_393-11a>¶
　　　　李師道¶
唐元和中李師道據青齊蓄兵勇銳地廣千里儲積數¶
百萬不貢不覲憲宗命將討之王師不利而師道益驕¶
乃建新宫擬天子正衙卜日而居是夕雲物遽晦風雷¶
如撼遂為震擊傾圮俄復繼以天火了無遺者青齊人¶
相顧語曰為人臣而逆其君者禍固宜矣今謫見於天¶
安可逃其戾乎旬餘師道果誅死(出宣/室志)¶
　　　　李鄘¶
<pb:KR3l0118_WYG_393-11b>¶
唐李鄘在北都介休縣民送解牒夜止晋祠宇下夜半聞¶
人叩門云介休王暫借霹&KR0430;車某日至介休收麥良久¶
有人應曰大王𫝊語霹&KR0430;車正忙不及借其人再三借¶
之遂見五六人秉燭自廟後出介山使者亦自門騎而¶
入數人共持一物如幢扛上環綴旂旛授與騎者曰可¶
㸃領騎即數其旛凡十八葉毎葉有光如電起民遂徧¶
報鄰村令速收麥將有大風雨悉不之信乃自收刈至¶
日民率親戚據髙阜候天色及午介山上有雲氣如窰¶
<pb:KR3l0118_WYG_393-12a>¶
煙須臾蔽天注雨如綆風吼雷震凡損麥千餘頃數村¶
以民為妖訟之工部員外郎張周封親覩其推案(出酉/陽雜)¶
(俎/)¶
　　　　徐誗¶
唐潤州延陵縣茅山界元和春大風雨墮一&KR0294;身二丈¶
餘黑色面如猪首角五六尺肉翅丈餘豹尾又有半服¶
絳裩豹皮纒腰手足兩爪皆金色執赤虵足踏之瞪目¶
欲食其聲如雷田人徐誗忽見驚走聞縣尋縣令親往¶
<pb:KR3l0118_WYG_393-12b>¶
覩焉因令圖寫尋復雷雨翼之而去(出録/異記)¶
　¶
　¶
　¶
　¶
　¶
　¶
　太平廣記卷三百九十三¶
