# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:21.336067
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百四十四
<pb:KR3l0118_WYG_144-1a>¶
欽定四庫全書¶
　太平廣記卷一百四十四¶
　　徵應十¶
　　　吕羣　　　　朱克融　　　王涯¶
　　　温造　　　　李宗閔　　　栁公濟¶
　　　王涯　　　　玉潛　　　　韓約¶
　　　王氏　　　　王哲　　　　杜牧¶
　　　盧獻卿　　　盧駢　　　　封望卿¶
<pb:KR3l0118_WYG_144-1b>¶
　　　崔彦曽　　　崔雍　　　　龎從¶
　　　　呂羣¶
唐進士呂羣元和十一年下第遊蜀性麤褊不容物僕¶
使者未嘗不切齒恨之時過褒斜未半所使多逃去唯¶
有一厮養羣意悽悽行次一山嶺復歇鞍放馬䇿杖尋¶
逕不覺數里見杉松甚茂臨溪架水有一草堂境頗幽¶
邃似道士所居但不見人復入後齋有新穿土坑長可¶
容身其深數尺中植一長刀傍置二刀又於坑傍壁上¶
<pb:KR3l0118_WYG_144-2a>¶
大書云兩口加一口即成獸矣羣意謂術士厭勝之所¶
亦不爲異即去一二里問樵人向之所見者誰氏所處¶
樵人曰近並無此處因復窺之則不見矣後所到衆㑹¶
之所必先訪其事或解曰兩口君之姓也加一口品字¶
也三刀州字亦象也君後位至刺史二千石矣羣心然¶
之行至劎南界計州郡所獲百千遂於成都買奴馬服¶
用行李復泰矣成都人有曰南豎者凶猾無狀貨乆不¶
售羣則以二十緡易之既而鞭撻毁罵奴不堪命遂與¶
<pb:KR3l0118_WYG_144-2b>¶
其傭保潛有戕殺之心而伺便未發耳羣至漢州縣令¶
爲羣致酒宴時羣新製一綠綾裘甚華潔縣令方燃蠟¶
炬將上於臺蠟淚數滴汚羣裘上縣令戲曰僕且拉君¶
此裘羣曰拉則爲盜矣復至眉州留十餘日冬至之夕¶
逗宿眉西之正見寺其下且欲害之適遇院僧有老病¶
將終侍燭不絶其計不行羣此夜忽不樂乃於東壁題¶
詩二篇其一曰路行三蜀盡身及一陽生賴有殘燈火¶
相依坐到明其二曰社後辭巢燕霜前别蔕蓬願爲蝴¶
<pb:KR3l0118_WYG_144-3a>¶
蝶夢飛去覓關中題訖吟諷乆之數行淚下明日冬至¶
抵彭山縣縣令訪羣羣形貌索然謂縣令曰某殆將死¶
乎意緒不堪寥落之甚縣令曰聞君有刺史三品之説¶
足得自寛也縣令即爲置酒極歡至三更羣大醉舁歸¶
館中兇奴等已於羣所寢牀下穿一坑如羣之大深數¶
尺羣至則舁置坑中斷其首又以羣所攜劎當心釘之¶
覆以土訖各乗服所有衣裝鞍馬而去後月餘日奴黨¶
至成都貨鬻衣物畧盡有一人分得綠裘徑將北歸却¶
<pb:KR3l0118_WYG_144-3b>¶
至漢州街中鬻之適遇縣令偶岀見之識其燭淚所汚¶
擒而問焉即皆承伏時丞相李夷簡鎭西蜀盡捕得其¶
賊乃發羣死處於褒中所見如影響焉(岀河/東記)¶
　　　　朱克融¶
唐寳厯二年春范陽節度使朱克融獵鹿鹿膽中得珠¶
如彈丸黒色初軟後硬如石光明或問麻安石曰是何¶
祥也安石曰此事自古未有請以意推之鹿膽得珠克¶
融以爲已瑞鹿者祿也鹿死是祿盡也珠初軟後硬是¶
<pb:KR3l0118_WYG_144-4a>¶
珠變也祿盡珠變必有變易之事衰亡之兆也自此克¶
融言辭輕發是年五月果帳下軍亂而全家被殺(岀祥/驗集)¶
　　　　王涯¶
唐丞相王涯太和九年掌邦賦又主簿鹽鐵其子仲翔¶
嘗一日避暑於山亭忽見家僮數十皆無首被血來仲¶
翔前僅食頃方不見仲翔驚異且甚即具白之願解去¶
權位涯不聽是歲冬十一月果有鄭注之禍(岀宣/室志)¶
　　　　温造¶
<pb:KR3l0118_WYG_144-4b>¶
新昌里尚書温造宅桑道茂嘗居之庭有二栢樹甚高¶
桑生曰夫人之所居古木蕃茂者皆宜去之且木盛則¶
土衰由是居人有病者乃土衰之致也於是以鐵數十¶
鈞鎭于栢樹下既而告人曰後有居發吾所鎭之地者¶
其家長當死唐太和九年温造居其宅因修建堂宇遂¶
發地得桑生所鎭之鐵後數日造果卒(岀宣/室志)¶
　　　　李宗閔¶
唐丞相李宗閔太和七年夏岀鎭漢中明年冬再入相¶
<pb:KR3l0118_WYG_144-5a>¶
又明年夏中嘗退朝於靖安里第其榻前有熨斗忽跳¶
擲乆之宗閔異且惡是時李訓鄭注以奸詐得幸數言¶
於帝訓知之遂奏以致其罪後旬日有詔貶爲明州刺¶
史連貶潮州司户蓋其兆也(岀宣/室志)¶
　　　　栁公濟¶
栁公濟尚書唐太和中奉詔討李同㨗既岀師無何麾¶
槍忽折客有見者歎曰夫大將軍岀師其門旗及麾槍¶
折者軍必敗不然上將死後數月公濟果薨凡軍岀征¶
<pb:KR3l0118_WYG_144-5b>¶
有烏鳶隨其後者皆敗亡之徵有曽敬云者嘗爲北都¶
裨將李師道叛時曽將行營兵士數千人每岀軍有烏¶
鳶隨其後即軍必敗率以爲常後捨家爲僧住於太原¶
凝定寺太和九年羅立言爲京兆尹嘗因入朝既冠帶¶
引鏡自視不見其首遂語於季弟約言後果爲李訓連¶
坐誅死(岀宣/室志)¶
　　　　王涯¶
宋永寜王相涯家有三怪淅米作人蘇閨本是王家炊人至¶
<pb:KR3l0118_WYG_144-6a>¶
荆州方知因問王家咎徵言宅南有一井每夜常沸湧¶
有聲晝窺之或見銅叵羅或見銀熨斗者水腐不可飲¶
又王相内齋有禪牀柘材絲繩工極精巧無故解散各¶
聚一處王甚惡之命焚於竈下又長子孟博晨興見堂¶
地上有凝血數瀝蹤至大門方絶孟博遽令鏟去王相¶
初不知也未數月及難(出酉陽/雜俎)¶
　　　　玉潛¶
唐太和玉潛爲荆南節度使無故有白馬馳入府門而¶
<pb:KR3l0118_WYG_144-6b>¶
斃殭卧塞途是歲而潛卒此近馬禍也(出因/話録)¶
　　　　韓約¶
韓約唐太和中爲安南都䕶時土産有玉龍膏南人用¶
之能化銀液耆舊相傳其膏不可齎往犯者則爲禍耳¶
約不之信及受代還闕貯之以歸時爲執金吾果首罹¶
甘露之禍乃貪利冒貨之所致也(岀補錄/紀傳)¶
　　　　王氏¶
唐河陽城南百姓王氏莊有小池池邊巨栁數栽開成¶
<pb:KR3l0118_WYG_144-7a>¶
末葉落池中旋化爲魚大小如葉食之無味至冬其家¶
有官事(岀酉陽/雜俎)¶
　　　　王哲¶
唐䖍州刺史王哲在平康里治第西偏家人掘地拾得¶
一石子朱書其上曰修此不吉家人揩拭轉分明乃呈¶
哲哲意家人惰於畚鍤自磨朱深若石脈哲甚惡之其¶
月哲卒(岀酉陽/雜俎)¶
　　　　杜牧¶
<pb:KR3l0118_WYG_144-7b>¶
唐杜牧自宣城幕除官入京有詩留别云同來不得同¶
歸去故國逢春一寂寥其後二十餘年連典四郡後自¶
湖州刺史拜中書舍人題汴河云自憐流落西歸疾不¶
見春風二月時自郡守入爲舍人未爲流落至京果卒¶
(岀感/定錄)¶
　　　　盧獻卿¶
范陽盧獻卿唐大中中舉進士詞藻爲同流所推作愍¶
征賦數千言時人以爲庾子山哀江南之亞連年不中¶
<pb:KR3l0118_WYG_144-8a>¶
第蕩遊衡湘至郴而病夢人贈詩曰卜築郊原古青山¶
唯四鄰扶疎繞屋樹寂寞獨歸人獻卿旬日而歿郴守¶
爲葬之近郊果以夏初皆符所夢者(岀本/事詩)¶
　　　　盧駢¶
唐盧駢員外才俊之士忽一日晏抵青龍精舍休僧院¶
詞氣悽慘如蓄甚憂其呼嗟徃復於軒檻間僧問不對¶
逮夜將整歸騎徘徊四顧促命毫硯題於南楣曰壽夭¶
雖云命榮枯亦太偏不知雷氏劎何處更衝天題畢草¶
<pb:KR3l0118_WYG_144-8b>¶
草而去渉旬岀官未逾月卒其詩至今在院僧逢其人¶
輒話其異(岀唐/闕史)¶
　　　　封望卿¶
唐封望卿僕射敖之子杜邠公悰鎭岐下自省中請爲¶
判官其所常居室壁有筆灑墨跡者望卿一日忽以指¶
爪盡掐去之其色如喪沮侍兒或問其故望卿黙不應¶
無何病甚謂侍兒曰記吾前日以指爪掐墨跡否吾其¶
時惡之不能語汝每㸃乃一鬼字數日而卒(岀玉/泉子)¶
<pb:KR3l0118_WYG_144-9a>¶
　　　　崔彦曽¶
滎陽郡城西有永福湖引鄭水以漲之平時環岸皆臺¶
樹花木乃太守郊勞班餞之所西南壖多修竹喬林則¶
故徐帥崔常侍彦曽之别業也唐咸通中龎勛作亂彦¶
曽爲賊執湖水赤如凝血者三日未幾而凶問至昔河¶
間王之征輔公祏也江行舟中宴羣帥命左右以金盌¶
酌江水將飲之水至忽化爲血合座失色王徐曰盌中¶
之血公祏授首之徵果破之則禍福之難明也如是(岀/三)¶
<pb:KR3l0118_WYG_144-9b>¶
(水小/牘)¶
　　　　崔雍¶
崔雍起居譽望清美尤嗜古書圖畫故鍾王韓展之跡¶
萃於其家常寳太眞上馬圖一軸以爲畫品之上者唐¶
咸通戊子歲授祿二千石于和州値龎勛搆逆豐沛間¶
賊鋒四掠厯陽厯郡右史儒生非枝拒所及矣乃命小¶
將齎持牛酒犒賊師且以全雉堞活黎庶爲請由是境¶
亡剽戮之患雖矯爲欵諭而密表自陳時宰有不協者¶
<pb:KR3l0118_WYG_144-10a>¶
因寘之以法士君子相弔後有得崔君所寳畫者軸杪¶
題云上蔡之犬堪嗟人生到此華亭之鶴虛唳天命如¶
何字雖眞跡不書時日識者云聞命之後無暇及此其¶
預知耶復偶然耶(岀唐/闕史)¶
　　　　龎從¶
唐昭宗乾寧丙辰歲朱梁太祖誅不附已者兗帥朱瑾¶
亡命淮海梁祖命徐帥龎從(舊名/師古)會軍五萬于青口(東/晉)¶
(命謝安伐青州堰吕梁水樹柵立七埭爲派擁其流以/利運漕故謂之青州派其實泗水也浮磬石在下邳)¶
<pb:KR3l0118_WYG_144-10b>¶
所屯之地蓋兵書謂之絶地人不駕肩行一舍方至夷¶
坦之處時梁祖命腹心者監䕶之從師莫之能禦未信¶
宿朱瑾果自督數萬而至從聞瑾親至一軍喪魄及戰¶
無敢萌鬬志或溺或浮唯一二獲免先是瑾軍未至前¶
部伍虚驚尤多怪異刁斗架自行於軍帳之前家屬在¶
徐州亦凶怪屢見使宅之後素有妖狐之穴或府主有¶
災即見時命僧於鵰堂建道塲(蓋多狐妖故/畫鵰於中)從未亡之¶
前家人望見鷰子樓上有婦人衣紅白晝凭欄而立見¶
<pb:KR3l0118_WYG_144-11a>¶
人窺之漸移身退後而沒時登樓之門皆扄鐍之不數¶
日凶問至(岀玉堂/閒話)¶
　¶
　¶
　¶
　¶
　¶
　¶
<pb:KR3l0118_WYG_144-11b>¶
　¶
　¶
　¶
　¶
　¶
　¶
　¶
　太平廣記卷一百四十四¶
