# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:27.716518
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三百八十六
<pb:KR3l0118_WYG_386-1a>¶
欽定四庫全書¶
　太平廣記卷三百八十六　宋　李昉等　編¶
　　再生十二¶
　　　賈偶　　　章汎　　　謝宏敞妻¶
　　　梁氏　　　朱氏　　　李彊名妻¶
　　　荆州女子　周哲滯妻　劉長史女¶
　　　盧頊表姨　劉氏子妻　延陵村人妻¶
　　　趙某妻¶
<pb:KR3l0118_WYG_386-1b>¶
　　　　賈偶¶
漢建安中南陽賈偶字文合得病而亡時有吏將詣太¶
山司命閱簿謂吏曰當召某郡文合何以召此人可速¶
遣之時日暮遂至郭外樹下宿見一少女子獨行文合¶
問曰子𩔖衣冠何乃徒歩姓字為誰女曰某三河人父¶
見為弋陽令昨被召而來今得却還遇日暮懼獲𤓰田¶
李下之譏望君之容必是賢者是以停留依馮左右文¶
合曰悦子之心願交歡於今夕女曰聞之諸姑女子以¶
<pb:KR3l0118_WYG_386-2a>¶
貞專為徳潔白為稱文合反覆與言終無動志天明各¶
去文合卒已再宿停喪將殮視其面有色捫心下稍温¶
少頃却蘇文合欲驗其事遂至弋陽修刺謁令因問曰¶
君女寧卒而却蘇耶具説女子姿質服色言語相反覆¶
本末令人問女所言皆同初大驚嘆竟以女配文合焉¶
(出捜/神記)¶
　　　　章汎¶
臨海樂安章汎年二十餘死經日未殯而蘇云被録天¶
<pb:KR3l0118_WYG_386-2b>¶
曹天曹主者是其外兄料理得免初到時有少女子同¶
被録送立住門外女子見汎事散知有力助因泣涕脱¶
金釧三&KR0215;及臂上雜寳託汎與主者求見救濟汎即為¶
請之并進釧物良久出語汎已論秋英亦同遣去秋英¶
即此女之名也於是俱去脚痛疲頓殊不堪行㑹日亦¶
暮止道側小窟状如客舍而不見主人汎共宿嬿接更¶
相問女曰我姓徐家吳縣烏門臨瀆為居門前倒&KR0037;樹¶
即是也明晨各去遂並活汎先為護軍府吏依假出都¶
<pb:KR3l0118_WYG_386-3a>¶
經呉乃對烏門依此尋索得徐氏舍與主人叙闊問秋¶
英何在主人云女初不出入君何知其名汎因説昔日¶
魂相見之由秋英先説之所言因得主人乃悟甚羞不¶
及寝嬿之事而其鄰人或知以語徐氏徐氏試令侍婢¶
數人遞出示汎汎曰非也乃令秋英見之則如舊識徐¶
氏謂天意遂以妻汎生子名曰天賜(出異/苑)¶
　　　　謝宏敞妻¶
唐吳王文學陳郡謝宏敞妻髙陽許氏武徳初遇患死¶
<pb:KR3l0118_WYG_386-3b>¶
經四日而蘇説云被二三十人拘至地獄未見官府即¶
聞喚雖不識面似是姑夫沈吉光語音許問云語聲似¶
是沈丈何因無頭南人呼姑姨夫皆為某姓丈也吉光¶
即以手提其頭置於膊上而誡許曰汝且在此勿向西¶
院待吾為汝造請即應得出許遂住吉光經再宿始來¶
語許云汝今此來王欲令汝作女伎倘引見不須道解¶
絃管如不為所悉可引吾為証也少間有吏拘按引入¶
王果問解絃管否許曰不解沈吉光具知王問吉光答¶
<pb:KR3l0118_WYG_386-4a>¶
云不解王曰宜早放還不須留也於時吉光欲發遣即¶
共執按人籌度許不解其語執按人云娘子功徳雖彊¶
然為先有少罪隨便受却身業俱淨豈不快哉更東引¶
入一院其門極小見有人受罪許甚驚懼乃求於主者¶
曰平生修福何罪而至斯耶答曰娘子曽以不淨盌盛¶
食與親須受此罪方可得去遂以銅汁灌口非常苦毒¶
比蘇時口内皆爛吉光即云可於此人處受一本經記¶
取將歸受持勿怠自今已去保年八十有餘許生時素¶
<pb:KR3l0118_WYG_386-4b>¶
未誦經蘇後遂誦得一卷詢訪人間所未曽有今見受¶
持不闕吉光其時尚存後二年方始遇害凡諸親屬有¶
欲死者三年前並於地下預見許之從父弟仁則説之¶
(出㝠/祥記)¶
　　　　梁氏¶
咸陽有婦人姓梁貞觀年中死經七日而蘇自云被收¶
至一大院見㕔上有官人據按執筆翼侍甚盛令勘問¶
此婦人合死否有吏人賫一按云與合死者同姓名所¶
<pb:KR3l0118_WYG_386-5a>¶
以追耳官人敕左右即放還吏白官人云不知梁有何¶
罪請即受罪而歸官人即令勘按云梁生平唯有兩舌¶
惡罵之罪更無别罪即令一人拔舌一人執斧斫之日¶
常數四凡經七日始送令歸初似落深崖少時如睡覺¶
家人視其舌上猶大爛腫從此以後永斷酒肉至今猶¶
存(出㝠報/拾遺)¶
　　　　朱氏¶
唐鄭州武陽縣婦女姓朱其夫先負外縣人絹夫死之¶
<pb:KR3l0118_WYG_386-5b>¶
後遂無人還貞觀末因病死經再宿而蘇自云被人執¶
至一所見一人云我是司命府史汝夫生時負我家絹若¶
干匹所以追汝今放汝歸宜急具物至某縣某村送還¶
我母如其不送追捉更切兼為白我孃努力為造像修¶
福朱即告某乙鄉閭得絹送還其母具言其男貌状有¶
同平生其母亦對之流涕歔欷久之(出法苑/珠林)¶
　　　　李彊名妻¶
隴西李彊名妻清河崔氏甚美其一子生七年矣開元¶
<pb:KR3l0118_WYG_386-6a>¶
二十二年彊名為南海丞方暑月妻因暴疾卒廣州囂¶
熱死後埋棺於土其外以塹圍而封之彊名痛其妻夭¶
年而且逺官哭之甚慟日夜不絶聲數日妻見夢曰吾¶
命未合絶今帝許我活矣然吾形已敗帝命天鼠為吾¶
生肌膚更十日後當有大鼠出入墼棺中即吾當生也¶
然當封閉門戸待七七日當開吾門出吾身吾即生矣¶
及旦彊名言之而其家僕妾夢皆協十餘日忽有白鼠¶
數頭出入殯所其大如㹠彊名異之試發其柩見妻骨¶
<pb:KR3l0118_WYG_386-6b>¶
有肉生焉遍體皆爾彊名復閉之積四十八日其妻又¶
見夢曰吾明晨當活盍出吾身既曉彊名發之妻則蘇¶
矣扶出浴之妻素美麗人也及乎再生則美倍於舊膚¶
體玉色倩盻多姿袨服靚粧人間殊絶矣彊名喜形於¶
色時廣州都督唐昭聞之令其夫人觀焉於是别駕以¶
下夫人皆從彊名妻盛服見都督夫人與抗禮頗受諸¶
夫人拜薄而觀之神仙中人也言語飲食如常人而少¶
言衆人訪之久而一對若問㝠間事即杜口雖夫子亦¶
<pb:KR3l0118_WYG_386-7a>¶
不答明日唐都督夫人置饌請至家諸官夫人皆同觀¶
之悦其柔姿艶美皆曰目所未覩既而别駕長史夫人¶
等次其日列筵請之至宅而都督夫人亦往如是已二¶
十日矣出入如人唯沉靜異於疇日既彊名使於桂府¶
七旬乃還其妻去後為諸家所迎往來無恙彊名至數¶
日妻復言病病則甚間一日遂亡計其再生纔百日矣¶
或曰有物憑焉(出記/聞)¶
　　　　荆州女子¶
<pb:KR3l0118_WYG_386-7b>¶
開元二十三年荆州女子死三日生自言具見㝠途善¶
惡國家休咎鬼王令其傳語於人主荆州以聞朝廷駭¶
異思見之敕給驛騎令至洛行至南陽遂喑不能言更¶
無所識至都以其妄也遣歸(出記/聞)¶
　　　　周哲滯妻¶
汝南周哲滯妻者戸部侍郎席豫之女也天寳中暴疾¶
危亟殆死平生素有衣服悉捨為功徳唯有一紅地繡¶
珠綴背襠是母所賜意猶惜之未言其疾轉劇又命佛¶
<pb:KR3l0118_WYG_386-8a>¶
工以背襠於疾所鑄二軀佛未畢而卒初羣鬼摶撮席¶
氏登大山忽聞背後有二人喚令且住羣鬼乃遷延不¶
敢動二人既至顔色滋黒灰土滿面羣鬼畏懼莫不駭¶
散遂引席氏還家聞家人號哭二人直至屍前令入其¶
中乃活二人即親鑄二佛也(出廣/異記)¶
　　　　劉長史女¶
吉州劉長史無子獨養三女皆殊色甚念之其長女年¶
十二病死官舍中劉素與司邱掾髙廣相善俱秩滿與¶
<pb:KR3l0118_WYG_386-8b>¶
同歸劉載女喪還髙廣有子年二十餘甚聰慧有姿儀¶
路次豫章守氷不得行兩船相去百餘歩日夕相往來¶
一夜髙氏子獨在船中披書二更後有一婢年可十四¶
五容色甚麗直詣髙云長史船中燭滅來乞火耳髙子¶
甚愛之因與戲調妾亦忻然就焉曰某不足顧家中小¶
娘子艶絶無𩀱為郎通意必可致也髙甚驚喜意為是¶
其存者因與為期而去至明夜婢又來曰事諧矣即可¶
便待髙甚踊躍立候於船外時天無纎雲月甚清朗有¶
<pb:KR3l0118_WYG_386-9a>¶
頃遙見一女自後船出從此婢直來未至十歩光彩映¶
發馨香襲人髙不勝其意便前持之女縱體入懐恣態¶
横發乃與俱就船中倍加欵密此後夜夜輙來情念彌¶
重如此月餘日忽謂髙曰欲論密事得無嫌難乎髙曰¶
固請説之乃曰兒本長史亡女命當更生業得承奉君¶
子若垂意相採當為白家令知也髙大驚喜曰幽明契¶
合千載未有方當永同枕席何樂如之女又曰後三日¶
必生使為開棺夜中以面乗霜露飲以薄粥當遂活也¶
<pb:KR3l0118_WYG_386-9b>¶
髙許諾明旦遂白廣廣未之甚信亦以其絶異乃使詣¶
劉長史具陳其事夫人甚怒曰吾女今已消爛寧有玷¶
辱亡靈乃至此耶深拒之髙求之轉苦至夜劉及夫人¶
俱夢女曰某命當更生天使配合必謂喜而見許今乃¶
靳固如此是不欲某再生耶及覺遂大感悟亦以其姿¶
色衣服皆如所白乃許焉至期乃共開棺見女姿色鮮¶
明漸有暖氣家中大驚喜乃設幃幕於岸則舉置其中¶
夜以面承露晝哺飲父母皆守視之一日轉有氣息稍¶
<pb:KR3l0118_WYG_386-10a>¶
開目至暮能言數日如故髙問其婢云先女死屍柩亦¶
在舟中女既蘇遂臨悲泣與決乃擇吉日遂於此地成¶
婚後生數子因名其地號為禮㑹村也(出廣/異記)¶
　　　　盧頊表姨¶
洺州刺史盧頊表姨常畜一猧子名花子每加念焉一¶
旦而失為人所斃後數月盧氏忽亡㝠間見判官姓李¶
乃謂曰夫人天命將盡有人切論當得重生一十二年¶
拜謝而出行長衢中逢大宅有麗人侍婢十餘人將遊¶
<pb:KR3l0118_WYG_386-10b>¶
門屏使人呼夫人入謂曰夫人相識耶曰不省也麗人¶
曰某即花子也平生蒙不以獸畜之賤常加養育某今¶
為李判官别室昨所囑夫人者即某也㝠司不廣其請¶
只加一紀某潛以改十二年為二十以報存育之恩有¶
頃李至伏願白之本名無為夫人之號懇將力祈李逡¶
巡而至至别坐語笑麗人首以圗乙改年白李李將讓¶
之對曰妾平生受恩以此申報萬不獲一料必無難之¶
李欣然謂曰事則匪易感言請之切遂許之臨將别謂¶
<pb:KR3l0118_WYG_386-11a>¶
夫人曰請收餘骸為瘞埋之骸在履信坊街之北牆委¶
糞之中夫人既蘇驗而果在遂以子禮葬之後申謝於¶
夢寐之間後二十年夫人乃亡也(出𤣥/怪録)¶
　　　　劉氏子妻¶
劉氏子者少任俠有膽氣常客遊楚州淮隂縣交遊多¶
市井惡少鄰人王氏有女求聘之王氏不許後數嵗因¶
饑遂從戎數年後役罷再遊楚鄉與舊友相遇甚歡常¶
恣遊騁晝事弋獵夕㑹狹邪因出郭十餘里見一壊墓¶
<pb:KR3l0118_WYG_386-11b>¶
棺柩暴露歸而合飲酒時將夏夜暴雨初止衆人戲曰¶
誰能以物送至壊冢棺上者劉乗酒恃氣曰我能之衆¶
曰若審能之明日衆置一筵以賞其事乃取一塼同㑹¶
人列名於上令生持去餘人飲而待之生獨行夜半至¶
墓月初上如有物蹲踞棺上諦視之乃一死婦人也生¶
捨塼於棺背負此屍而歸衆方歡語忽聞生推門如負¶
重之聲門開直入燈前置屍於地卓然而立面施粉黛¶
髻髮半披一座絶倒亦有奔走藏伏者生曰此我妻也¶
<pb:KR3l0118_WYG_386-12a>¶
遂擁屍至牀同寢衆人驚懼至四更忽覺口鼻微微有¶
氣診視之即已蘇矣問所以乃王氏之女因暴亡不知¶
何由至此未明生取水與之洗面濯手整釵髻疾已平¶
復乃聞鄰里相謂云王氏女將嫁暴卒未殮昨夜因雷¶
遂失其屍生乃以告王氏王氏悲喜乃嫁生焉衆咸歎¶
其㝠契亦伏生之不懼也(出原/化記)¶
　　　　延陵村人妻¶
延陵靈寳觀道士謝又損近縣村人有喪婦者請又損¶
<pb:KR3l0118_WYG_386-12b>¶
為齋婦死已半月矣忽聞推棺而呼衆皆驚走其夫開¶
棺視之乃起坐頃之能言云為舅姑所召去云我此無¶
人使之執爨其居處甚閒潔但苦無水一日見溝中水¶
甚清因取以漉饋姑見之大怒曰我不知爾不潔如是¶
用爾何為因逐之使迴走出門遂蘇今尚無恙(出稽/神録)¶
　　　　趙某妻¶
丁亥嵗浙西有典客吏趙某妻死未及大殮忽大呌而¶
活云為吏所録至鶴林門内有府署侍衛嚴整官吏諮¶
<pb:KR3l0118_WYG_386-13a>¶
事及領囚禁者甚衆吏持已入至庭下堂上一緑衣一¶
白衣偶坐緑衣謂吏曰汝誤非此人也急遣之白衣曰¶
已追至此何用遣也緑衣不從相質食頃緑衣怒叱吏¶
遣之吏持已疾趨出路經一橋數十人方修橋無板有¶
釘吏持之走過釘傷足因痛失聲遂活視足果傷俄而¶
鄰婦暴卒不復蘇矣(出稽/神録)¶
　¶
　¶
<pb:KR3l0118_WYG_386-13b>¶
　¶
　¶
　¶
　¶
　¶
　¶
　¶
　太平廣記卷三百八十六¶
