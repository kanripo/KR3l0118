# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:29.006206
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百二十六
<pb:KR3l0118_WYG_426-1a>¶
欽定四庫全書¶
　太平廣記卷四百二十六　宋　李昉等　編¶
　　虎一¶
　　　白虎　　　　漢景帝　　　种僮¶
　　　封邵　　　　亭長　　　　嚴猛¶
　　　𡊮雙　　　　吳道宗　　　牧牛兒¶
　　　師道宣　　　謝允　　　　鄭襲¶
　　　劉廣雅　　　易㧞　　　　蕭泰¶
<pb:KR3l0118_WYG_426-1b>¶
　　　黄乾　　　　酋耳獸　　　虎塔¶
　　　傅黄中　　　栁州左史　　巴人¶
　　　峽口道士¶
　　　　白虎¶
秦昭襄王時白虎為害自秦蜀巴漢患之昭王乃重募¶
國中有能殺虎者邑萬家金帛如之於是夷朐䏰廖仲¶
藥何射虎秦精等乃作白竹弩如髙樓上射白虎中頭¶
三矢白虎常從羣虎瞋恚盡搏殺羣虎大吼而死昭王¶
<pb:KR3l0118_WYG_426-2a>¶
嘉之曰虎厯四郡害千二百人一朝患除功莫大焉欲¶
如約且嫌其夷人乃刻石為盟約復夷人頃田不租十¶
妻不筭傷人不論殺人不死秦犯夷輸黄金一兩夷犯¶
秦輸清酒一壺夷人安之(出華陽/洞志)¶
　　　　漢景帝¶
漢景帝好遊獵見虎不能得之乃為珍&KR0319;祭所見之虎¶
帝乃夢虎曰汝祭我欲得我牙皮&KR0088;我自殺從汝取之¶
明日帝入山果見此虎死在祭所乃命剝取皮牙餘肉¶
<pb:KR3l0118_WYG_426-2b>¶
復為虎(出獨/異志)¶
　　　　种僮¶
种僮為畿令常有虎害人僮令設檻得二虎僮曰害人¶
者低頭一虎低頭僮取一虎放之自是猛獸皆出境吏¶
目之為神君(出獨/異志)¶
　　　　封邵¶
漢中有虎生角道家云虎千歳則牙蜕而角生漢宣城¶
郡守封邵一日忽化為虎食郡民民呼曰封使君因去¶
<pb:KR3l0118_WYG_426-3a>¶
不復來故時人語曰無作封使君不治民死食民(出述/異記)¶
　　　　亭長¶
長沙有民曽作檻捕虎忽見一亭長赤幘大冠在檻中¶
因問其故亭長怒曰昨被縣召誤入此中耳於是出之¶
乃化為虎而去(出捜/神記)¶
　　　　嚴猛¶
晉時㑹稽嚴猛婦出採薪為虎所害此後猛行至蒿中¶
忽見婦云君今日行必遭不善我當相免也既而俱前¶
<pb:KR3l0118_WYG_426-3b>¶
忽逢一虎跳梁向猛婦舉手指麾狀如&KR0210;䕶須臾有一¶
胡人荷㦸而過婦因指之虎即擊胡猛卒獲免(出法苑/珠林)¶
　　　　𡊮雙¶
晉孝武太元五年譙郡譙縣𡊮雙家貧作客暮還家道¶
逢一女年十五六姿容端正即與雙為婦五六年後家¶
資甚豐又生二男至十嵗家乃巨富後里有新死者𦵏¶
後此女逃往至墓所乃解衣脱釧挂樹便變形作虎發¶
冢曳棺出墓外取死人食之食飽後還變作人有見之¶
<pb:KR3l0118_WYG_426-4a>¶
者竊語其壻卿婦非人恐將相害雙聞之不信經時復¶
有死者輙復如此後將其壻共看之述知其實後乃越¶
縣趨墟還食死人(出五/行記)¶
　　　　吳道宗¶
晉義熙四年東陽郡太末縣吳道宗少失父與母居未¶
娶婦一日道宗他適隣人聞屋中窣磕之聲窺不見其¶
母但有烏斑虎在屋中隣人恐虎食道宗母遂鳴鼓㑹¶
里人共救之圍宅突進不見有虎但見其母語如平常¶
<pb:KR3l0118_WYG_426-4b>¶
不觧其意兒還母語之曰宿罪見譴當有變化事後一¶
月忽失母縣界内虎災屢起皆云烏斑虎百姓患之衆¶
共格之傷數人後人射虎箭𢃄膺并戟刺中其腹然不¶
能即死經數日後虎還其家不能復人形伏牀上而死¶
其兒號泣葬之如母(出齊/諧記)¶
　　　　牧牛兒¶
晉復陽縣里民家兒常牧牛牛忽䑛此兒䑛處肉悉白¶
兒俄而死其家𦵏此兒殺牛以供賔客凡食此牛肉男¶
<pb:KR3l0118_WYG_426-5a>¶
女二十餘人悉變作虎(出廣/異記)¶
　　　　師道宣¶
晉太元元年江夏郡安陸縣師道宣年二十二少未了¶
了後忽發狂變為虎食人不可紀後有一女子樹上採¶
桑虎取食之竟乃藏其釵釧於山石間後復人形知而¶
取之經年還家復為人遂出仕官為殿中令史夜共人¶
語忽道天地變怪之事道宣自云我曽得病發狂遂化¶
作虎啗人言其姓名同坐人或有食其父子兄弟者於¶
<pb:KR3l0118_WYG_426-5b>¶
是號哭捉送赴官遂餓死建康獄中(出齊/諧記)¶
　　　　謝允¶
厯陽謝允字道通少為賊所掠為奴於蔣鳳家常於山¶
中見穽中虎饑因出之後詣縣自白令長不為申理考¶
訊無不至允夜夢人曰此中易入難出汝自有慈惠當¶
相拯㧞覺見一少年通身黄衣遥在栅外與允語獄吏¶
以告令長令長由是不敢誣辱既還乃上武當山時唐¶
公亮聞之愍之給以資履遂於襄陽見道士曰吾師戴¶
<pb:KR3l0118_WYG_426-6a>¶
先生者成人君子嘗言有志者與之俱來得非爾&KR0088;隨¶
入山齊三日進見之乃昔日所夢人也問允欲見黄衣¶
童否賜以神藥三丸服之不饑渇無所思欲先生亦無¶
常處時有祥光紫氣䕃其上芬馥之氣遍於山谷(出甄/異記)¶
　　　　鄭襲¶
滎陽鄭襲晉太康中為太守門下騶忽如狂奄失其所¶
經日尋得裸身呼吟膚血淋漓問其故社公令其作虎¶
以斑皮衣之辭以執鞭之士不堪虓躍神怒還使剥皮¶
<pb:KR3l0118_WYG_426-6b>¶
皮已著肉瘡毁慘痛旬日乃差(出異/苑)¶
　　　　劉廣雅¶
彭城劉廣雅以太元元年為京府佐被使還路經竹里¶
亭多虎劉防衛甚至牛馬繫於前手㦸布於地中宵與¶
士庻同睡虎乗間跳入獨取劉而去(出異/苑)¶
　　　　易㧞¶
晉時豫章郡吏易㧞義熙中受番還家違遁不返郡遣¶
追見㧞言語如常亦為設食使者催令束妝㧞因語曰¶
<pb:KR3l0118_WYG_426-7a>¶
女看我面乃見眼目角張身有黄斑色便竪一足徑出¶
門去家先依山為居至麓即變成三足大虎竪一足即¶
成其尾也(出異/苑)¶
　　　　蕭泰¶
梁衡山侯蕭泰為雍州刺史鎮襄陽時虎甚暴村門設¶
檻機發村人炬火燭之見一老道士自陳云從村丐乞¶
還誤落檻裏共開之出檻即成虎奔馳而去(出五/行志)¶
　　　　黄乾¶
<pb:KR3l0118_WYG_426-7b>¶
梁末始興人黄乾有妹小珠聘同縣人李肅小珠共嫂¶
入山採木實過神廟而小珠在廟戀慕不肯歸及將還¶
復獨走上廟見人即入草中乾妻來告肅肅以為更有¶
他意肅被縣召將一伴夜還值風雨見廟屋有火二人¶
向火炙衣見神牀上有衣少間聞外有行聲二人惶怖¶
入神牀屏風後須臾見一虎振尾奮迅直至火邉自脱¶
牙爪捲其皮置牀上著衣向火坐肅看乃小珠也肅徑¶
出抱之與語不應明日將歸送向乾家乃閉置一室擲¶
<pb:KR3l0118_WYG_426-8a>¶
生肉則接食之其家看守少日又成虎郡縣檢驗村人¶
乃將弓弩上舎即發屋射殺之明日有虎暴百姓白日¶
閉門太守熊基表聞之(出五/行記)¶
　　　　酋耳獸¶
唐天后中涪州武龍界多虎暴有一獸似虎而絶大日¶
正午逐一虎直入人家噬殺之亦不食由是縣界不復¶
有虎矣錄奏檢瑞圖乃酋耳不食生物有虎暴則殺之¶
也(出朝野/僉載)¶
<pb:KR3l0118_WYG_426-8b>¶
　　　　虎塔¶
唐天后中成王千里將一虎子來宫中養損一宫人遂¶
令生餓數日而死天后令葬之其上起塔設千人供勒¶
碑號為虎塔至今猶在(出朝野/僉載)¶
　　　　傅黄中¶
唐傅黄中為越州諸暨縣令有部人飲大醉夜中山行¶
臨崖而睡忽有虎臨其上而嗅之虎鬚入醉人鼻中遂¶
噴啑聲震虎遂驚躍便落崕腰胯不便為人所得(出朝/野僉)¶
<pb:KR3l0118_WYG_426-9a>¶
(載/)¶
　　　　郴州左史¶
唐長安年中郴州左史因病而為虎將噉其嫂村人擒¶
獲乃左史也雖形未全改而尾實虎矣因縶樹數十日¶
還復為人長史崔𤣥簡親問其故左史云初被一虎引¶
見一婦人盛服諸虎恒參集各令取當日之食時某新¶
預虎列質未全不能别覓他人將取嫂以供遂為所擒¶
今雖作虎不得尚能其聲耳簡令試之史乃作虎聲震¶
<pb:KR3l0118_WYG_426-9b>¶
駭左右簷瓦振落(出五/行志)¶
　　　　巴人¶
巴人好羣伐樹木作板開元初巴人百餘輩自褒中隨¶
山伐木至太白廟廟前松樹百餘株各大數十圍羣巴¶
喜曰天賛也止而伐之已倒二十餘株有老人戴㡌拄¶
杖至其所謂巴曰此神樹何故伐之羣巴初不輟作老¶
人曰我是太白神已倒者未倒者無宜作意巴等不止¶
老人曰君若不止必當俱死無益也又不止老人乃登¶
<pb:KR3l0118_WYG_426-10a>¶
山呼斑子倐爾有虎數頭相繼而至噬巴殆盡唯五六¶
人獲免神謂之曰以汝好心因不令殺宜速去也其倒¶
樹至天寳末尚存有詔修理内殿楊國忠令人至山所¶
宣敕取樹作板以用焉神竟與之(出廣/異記)¶
　　　　峽口道士¶
開元中峽口多虎往來舟船皆被傷害自後但是有船¶
將下峽之時即預一人充飼虎方舉船無患不然則船¶
中被患者衆矣自此成例船留一人上㟁飼虎經數日¶
<pb:KR3l0118_WYG_426-10b>¶
其後有一船内皆豪强數内有一人單寒被衆推出令¶
上㟁飼虎其人自度力不能拒乃為出船而謂諸人曰¶
某貧窮合為諸公代死然人各有定分茍使不為其所¶
害某别有懇誠請諸公能允許否衆人聞其語言甚切¶
為之愴然而問曰爾有何事其人曰某今便上㟁尋其¶
虎踨當自别有計較但懇為某留船灘下至日午時若¶
不來即任船去也衆人曰我等如今便泊船灘下不止¶
住今日午時兼為爾留宿俟明日若不來船即去也言¶
<pb:KR3l0118_WYG_426-11a>¶
訖船乃下灘其人乃執一長柯斧便上㟁入山尋虎並¶
不見有人踨但見虎跡而已林木深邃其人乃見一路虎¶
踨甚稠乃更尋之至一山隘泥極甚虎踨轉多更行半¶
里即見一大石室又有一石牀見一道士在石牀上而¶
熟寐架上有一張虎皮其人意是變虎之所乃躡足于¶
架上取皮執斧衣皮而立道士忽驚覺已失架上虎皮¶
乃曰吾合食汝汝何竊吾皮其人曰我合食爾爾何反¶
有是言二人爭競移時不已道士詞屈乃曰吾有罪于¶
<pb:KR3l0118_WYG_426-11b>¶
上帝被謫在此為虎令食一千人吾今已食九百九十¶
九人唯欠汝一人其數當足吾今不幸為汝竊皮若不¶
歸吾必須别更為虎又食一千人矣今有一計吾與汝¶
俱獲兩全可乎其人曰可也道士曰汝今但執皮還船¶
中剪髪及鬚&KR0066;少許剪指爪甲兼頭靣脚手及身上各¶
瀝少血二三升以故衣三兩事裹之待吾到㟁上汝可¶
抛皮與吾吾取披已化為虎即將此物抛與吾取而食¶
之即與汝無異也其人遂披皮執斧而歸船中諸人驚¶
<pb:KR3l0118_WYG_426-12a>¶
訝而備述其由遂於船中依虎所教待之遲明道士已¶
在㟁上遂抛皮與之道士取皮衣振迅俄變成虎哮吼¶
跳躑又抛衣與虎乃嚙食而去自後便不聞有虎傷人¶
衆言食人數足自當歸天去矣(出&KR0281;/頤錄)¶
　¶
　¶
　¶
　¶
<pb:KR3l0118_WYG_426-12b>¶
　¶
　¶
　¶
　¶
　¶
　¶
　¶
　太平廣記卷四百二十六¶
