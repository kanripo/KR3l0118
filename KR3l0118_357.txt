# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:26.861960
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三百五十七
<pb:KR3l0118_WYG_357-1a>¶
欽定四庫全書¶
　太平廣記卷三百五十七　宋　李昉等　編¶
　　夜义二¶
　　　東洛張生　　薛淙　　　邱濡¶
　　　陳越石　　　張融　　　藴都師¶
　　　　東洛張生¶
牛僧孺任伊闕縣尉有東洛客張生應進士舉携文往¶
謁至中路遇暴雨雷雹日已昏黒去店尚逺歇於樹下¶
<pb:KR3l0118_WYG_357-1b>¶
逡巡雨定微月遂解鞍放馬張生與僮僕宿於路側困¶
倦甚昏睡良乆方覺見一物如夜义長數丈拏食張生¶
之馬張生懼甚伏於草中不敢動纔訖又取其驢驢將¶
盡遽以手拽其從奴提兩足裂之張生惶駭甚狼狽走¶
野义隨後呌呼詬罵里餘漸不聞路抵大塜塜畔有一¶
女立張生連呼救命女人問之具言事女人曰此是古¶
塜内空無物後有一孔郎君且避之不然不免矣張生¶
遂尋塜孔投身而入内至深良久亦不聞聲須臾覺月¶
<pb:KR3l0118_WYG_357-2a>¶
轉明忽聞塜上有人語推一物便聞血腥氣視之乃死¶
人也身首皆異矣少頃又推一人至於數四皆死者也¶
既訖聞其上分錢物衣服聲乃知是劫賊其帥且唱曰¶
某色物與某乙某衣某錢與某乙都唱十餘人姓名又¶
有言不平相怨怒者乃各罷去張生恐懼甚將出復不¶
得乃熟念其賊姓名記得五六人至明鄉村有尋賊者¶
至墓旁覩其血乃圍墓掘之覩賊所殺人皆在其中見¶
生驚曰兼有一賊墮於墓中乃持出縳之張生具言其¶
<pb:KR3l0118_WYG_357-2b>¶
事皆不信曰此是劫賊殺人送於此偶墮下耳笞撃數¶
十乃送於縣行一二里見其從奴驢馬鞍䭾悉至張生¶
驚問曰何也從者曰昨夜困甚於路傍睡着至明不見¶
郎君故此尋求張生乃説所見從者曰皆不覺也遂送¶
至縣牛公先識之知必無此乃為保明張生又記劫賊¶
數人姓名言之於令令遣捕捉盡獲之遂得免究其意¶
乃神物寃魄假手於張生以擒賊耳(出逸/史)¶
　　　　薛淙¶
<pb:KR3l0118_WYG_357-3a>¶
前進士薛淙元和中遊河北衛州界村中古精舍日暮¶
欲宿與數人同訪主人僧主人僧㑹不在唯聞庫西黒¶
室中呻吟聲迫而視見一老僧病鬚髮不剪如雪狀貌¶
可恐淙乃呼其侣曰異哉病僧僧怒曰何異耶少年子¶
要聞異乎病僧略為言之淙等曰唯唯乃曰病僧年二¶
十時好遊絶國服藥休糧北至居延去海三五十里是¶
日平明病僧已行十數里日欲出忽見一枯立木長三¶
百餘丈數十圍而其中空心僧因根下窺之直上其明¶
<pb:KR3l0118_WYG_357-3b>¶
通天可容人病僧又北行數里遥見一女子衣緋裙跣¶
足袒膊被髮而走其疾如風漸近女人謂僧曰救命可¶
乎對曰何也云後有人覓但言不見恩至極矣須臾遂¶
入枯木中僧更行三五里忽見一人乗甲馬衣黄金衣¶
備弓劍之器奔跳如電毎歩可三十餘丈或在空或在¶
地歩驟如一至僧前曰見某色人否僧曰不見又曰勿¶
藏此非人乃飛天夜义也其黨數千相繼諸天傷人已¶
八十萬矣今已並擒戮唯此乃尤者也未獲昨夜三奉¶
<pb:KR3l0118_WYG_357-4a>¶
天帝命自沙吒天逐來至此已八萬四千里矣如某之¶
使八千人散捉此乃獲罪於天師無庇之爾僧乃具言¶
須臾便至枯木所僧返歩以觀之天使下馬入木窺之¶
却上馬騰空繞木而上人馬可半木已來見木上一緋¶
㸃走出人馬逐之去七八丈許漸入霄漢沒於空碧中¶
久之雨三數十㸃血意已為中矢矣此可以為異少年¶
以病僧為異無乃陋乎(出博/異𫝊)¶
　　　　丘濡¶
<pb:KR3l0118_WYG_357-4b>¶
博士丘濡説汝州傍縣五十年前村人失其女數嵗忽¶
自歸言初被物寐中牽去倐止一處及明乃在古塔中¶
見美丈夫謂曰我天人分合得汝為妻自有年限勿生¶
疑懼且誡其不窺外也日兩返下取食有時炙餌猶熱¶
經年女伺其去竊窺之見其騰空如飛火髮藍膚磔耳¶
如驢及地方乃復人焉女驚怖汗洽其物返覺曰爾固¶
窺我我實夜义與爾有縁終不害爾女素慧謝曰我既¶
為君妻豈有惡乎君既靈異何不居人間使我時見父¶
<pb:KR3l0118_WYG_357-5a>¶
母乎其物言我罪業或與人雜處則疫作今形跡已露¶
任爾縱觀不久當歸爾也其塔去人居止甚近女常下¶
視其物在空中不能化形至地方與人雜或有白衣塵¶
中者其物歛手則避或見枕其頭唾其面者行人悉若¶
不見及歸女問之向者君街中有敬之者有戲狎之者¶
何也物笑曰世有吃牛肉者予得而欺矣遇忠直孝飬¶
釋道守戒律法籙者吾悞犯之當為天戮又經年忽悲¶
泣語女縁已盡候風雨送爾歸因授一青石大如雞卵¶
<pb:KR3l0118_WYG_357-5b>¶
言至家可磨此服之能下毒氣後一夕風雨其物遽持¶
女曰可去矣如釋氏言屈伸臂項已至其家墜在庭中¶
其母因磨石飲之下物如青泥斗餘(出酉陽/雜俎)¶
　　　　陳越石¶
潁州陳越石初名黄石郊居于王屋山下有妾張氏者¶
元和中越石與張氏俱夜食忽聞燭影後有呼吸之聲¶
甚異已而出一手至越石前其手青黒色指短爪甲纎¶
長有黄毛連臂似乞食之狀越石深知其怪惡而且懼¶
<pb:KR3l0118_WYG_357-6a>¶
乆之聞燭影下有語我病飢故來奉謁願以少肉致掌¶
中幸無見阻越石即以少肉投于地其手即取之而去¶
又曰此肉味甚美食訖又出手越石前越石怒罵曰妖¶
鬼何為輒來宜疾去不然且撃之得無悔耶其手即引¶
去若有所懼俄頃又出其手至張氏前謂張曰女郎能¶
以少肉見惠乎越石謂張氏曰慎無與張氏竟不與久¶
之忽於燭影旁出一面乃一夜义也赤髮蓬然兩目如¶
電四牙若鋒刃之狀甚可懼以手撃張氏遽仆於地㝠¶
<pb:KR3l0118_WYG_357-6b>¶
然不能動越石有膽勇即起而逐之夜义遂走不敢囘¶
視明日窮其跡於垣上有過踪越石曰此物今夕將再¶
來矣於是至夜持杖立東北垣下以伺之僅食頃夜义¶
果來既踰墻足未及地越石即以杖連撃數十及夜义¶
去以燭視其垣下血甚多有皮尺餘亦在地葢撃而墮¶
者自是張氏病愈至夕聞數里外有呼者曰陳黄石何¶
為不歸我皮也連呼不止僅月餘毎夕嘗聞呼聲越石¶
度不可禁且惡其見呼於是遷居以避之因改名越石¶
<pb:KR3l0118_WYG_357-7a>¶
元和十五年登第進士至㑹昌二年卒於藍田令(出宣/室志)¶
　　　　張融¶
渤海張融字眉嵎晉咸寕中子婦産男初不覺有異至¶
七嵗聰慧過人融曽將看射令人拾箭還恒苦遲融孫¶
云自為公取也後射纔發便赴遂與箭俱至棚倐已捉¶
矢而歸舉坐怪愕還經再宿孫忽暴病而卒將殯呼諸¶
沙門燒香有一胡道人謂云君速歛此孫是羅刹鬼也¶
當噉害人家既見取箭之事即狼狽闔棺須臾聞棺中¶
<pb:KR3l0118_WYG_357-7b>¶
有撲擺聲咸輟悲駭愕遽送葬埋後數形見融作八闗¶
齋於是便去(出宣/騐記)¶
　　　　藴都師¶
經行寺僧行藴為其寺都僧嘗及初秋將備盂蘭㑹洒¶
掃堂殿齊整佛事見一佛前化生姿容妖冶手持蓮花¶
向人似有意師因戲謂所使家人曰世間女人有似此¶
者我以為婦其夕歸院夜未分有欵扉者曰蓮花娘子¶
來藴都師不知悟也即應曰官家法禁極嚴今寺門已¶
<pb:KR3l0118_WYG_357-8a>¶
閉夫人何從至此既開門蓮花及一從婢妖資麗質妙¶
絶無倫謂藴都師曰多種中無量勝因常得親奉大圓¶
正智不謂今日聞師一言忽生俗想今已謫為人當奉¶
執巾鉢朝來之意豈遽忘耶藴都師曰某信愚昧常獲¶
僧戒素非省相識何嘗見夫人遂相紿也對曰師朝來¶
佛前見我謂家人曰儻貌𩔖我將以為婦言猶在耳我¶
感師此言誠願委質因自袖中出化生曰豈相紿乎藴¶
師悟非人廻惶之際蓮花即顧侍婢曰露仙可備帷幄¶
<pb:KR3l0118_WYG_357-8b>¶
露仙乃陳設寢處皆極華美藴雖駭異然心亦喜之謂¶
蓮花曰某便誓心矣但以僧法不容久居寺舍如何蓮¶
花大笑曰某天人豈凡識所及且終不以累師遂綢繆¶
敘語詞氣清婉俄而滅燭童子等猶潛聽伺之未食頃¶
忽聞藴失聲寃楚頗極遽引燎照之至則拒户闥禁不¶
可發但聞狺牙齧詬嚼骨之聲如胡人語音而大罵曰¶
賊秃奴遣爾辭家剃髮因何起妄想之心假如我真女¶
人豈嫁與爾作婦耶於是馳告寺衆壊垣以窺之乃二¶
<pb:KR3l0118_WYG_357-9a>¶
夜义也鋸牙植髮長比巨人哮呌拏獲騰踔而出後僧¶
見佛座壁上有二畫夜义正𩔖所覩脣吻間猶有血痕¶
焉(出河/東記)¶
　¶
　¶
　¶
　¶
　¶
<pb:KR3l0118_WYG_357-9b>¶
　¶
　¶
　¶
　¶
　¶
　¶
　¶
　太平廣記卷三百五十七¶
