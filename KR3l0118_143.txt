# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:21.305130
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百四十三
<pb:KR3l0118_WYG_143-1a>¶
欽定四庫全書¶
　太平廣記卷一百四十三¶
　　徵應九¶
　　　徐慶　　　　周仁軌　　　徐敬業¶
　　　杜景佺　　　黑齒常之　　顧琮¶
　　　路敬淳　　　張易之　　　鄭蜀賓¶
　　　劉希夷　　　崔𤣥暐　　　宋善威¶
　　　李處鑒　　　麴先沖　　　吕崇粹¶
<pb:KR3l0118_WYG_143-1b>¶
　　　源乾曜　　　母旻　　　　楊愼矜¶
　　　王儦　　　　崔曙　　　　元載¶
　　　彭偃　　　　劉沔　　　　韓滉¶
　　　嚴震　　　　李德裕　　　李師道¶
　　　韋温¶
　　　　徐慶¶
唐高宗時徐慶爲征遼判官有一典不得姓名慶在軍¶
忽夢巳化爲羊爲典所殺覺後悸懼流汗至曉此典詣¶
<pb:KR3l0118_WYG_143-2a>¶
慶慶問夜來有所夢否典云夢公爲羊手加屠割意甚¶
不願爲官所使制不自由慶自此不食羊肉矣至則天¶
時慶累加至司農少卿雍州司馬時典已任大理獄丞¶
後慶被誣與内史令裴炎通謀應節英公徐敬業揚州¶
反被執送大理忽見此丞押獄慶便流涕謂之曰征遼¶
之夢今當應之及被殺戮之日竟是此丞引岀(岀廣古/今五行)¶
(記/)¶
　　　　周仁軌¶
<pb:KR3l0118_WYG_143-2b>¶
唐周仁軌京兆萬年人也孝和皇后韋氏母黨累遷金¶
吾大將軍除并州長史性殘酷好殺在州忽於堂階下¶
見一人臂如新斷來血流&KR0377;&KR0377;仁軌令人送去州二十¶
餘里外數日令看其臂尚在時盛暑毒肉色無變人咸¶
怪之其月孝和崩仁軌以韋氏黨伏誅介士抽刀斫之¶
仁軌舉臂承刃斫中其臂墮地與比見者無異又馳騎¶
往於先送處看之至彼一無所見(岀廣古今/五行記)¶
　　　　徐敬業¶
<pb:KR3l0118_WYG_143-3a>¶
唐徐敬業舉兵有大星蓬蓬如筐籠經三宿而失俄而¶
敬業敗(岀朝野/僉載)¶
　　　　杜景佺¶
唐司刑卿杜景佺授并州長史馳驛赴任其夜有大星¶
如斗落於庭前至地而沒佺至并州祁縣界而卒羣官¶
迎祭迴所上食爲祭盤(岀朝野/僉載)¶
　　　　黑齒常之¶
唐將軍黑齒常之鎭河源軍城極嚴峻有三口狼入營¶
<pb:KR3l0118_WYG_143-3b>¶
繞官舍不知從何而至軍士射殺黑齒惡之移之外奏¶
討三曲党項奉敕許遂差將軍李謹行充替謹行到軍¶
旬日病卒(岀朝野/僉載)¶
　　　　顧琮¶
唐天官侍郎顧琮新得三品有子壻來謁時大門造成¶
琮乗馬至門鼔鼻踣地不進鞭之跳躍而入從騎亦如¶
之有頃門無故自倒琮不悦遂病郎中員外已下來問¶
疾琮云未合入三品爲諸公成就至此自知不起矣旬¶
<pb:KR3l0118_WYG_143-4a>¶
日而薨(岀朝野/僉載)¶
　　　　路敬淳¶
唐則天如意中著作郎路敬淳莊在濟源有水碾碾上¶
柱去水五六尺一柱將壞已易之家人取充樵柱中有¶
一鮎魚尺餘尚活至數年敬淳坐罪被殺(岀廣古今/五行記)¶
　　　　張易之¶
唐張易之初造一大堂甚壯麗計用數百萬紅粉泥壁¶
文栢帖柱琉璃沉香爲飾夜有鬼書其壁曰能得幾時¶
<pb:KR3l0118_WYG_143-4b>¶
易之令削去明日復書之前後六七削易之乃題其下¶
曰一月即令足自是不復更書經半年易之籍沒入官¶
(岀朝野/僉載)¶
　　　　鄭蜀賓¶
唐長壽中有滎陽鄭蜀賓頗善五言竟不聞達老年方¶
授江左一尉親朋餞别於上東門蜀賓賦詩留别曰畏¶
途方萬里生涯近百年不知將白首何處入黃泉酒酣¶
自詠聲調哀感滿座爲之流涕竟卒於官(岀唐/新語)¶
<pb:KR3l0118_WYG_143-5a>¶
　　　　劉希夷¶
唐劉希夷一名庭芝汝州人少有文華好爲宫體詩詞¶
㫖悲苦不爲時人所重善彈琵琶嘗爲白頭翁詠云今¶
年花落顔色改明年花開復誰在既而自悔曰我此詩¶
䜟與石崇白首同所歸何異也乃更作一聯云年年歲¶
歲花相似歲歲年年人不同既而歎曰此句復似向䜟¶
矣然生死由命豈復由此乃兩存之詩成未周歲爲姧¶
人所殺或云宋之問害之後孫昱撰正聲集以希夷詩¶
<pb:KR3l0118_WYG_143-5b>¶
爲集中之最由是大爲時人所稱(岀唐/新語)¶
　　　　崔𤣥暐¶
唐崔𤣥暐初封博陵王身爲益府長史受封令所司造¶
輅初成有大風吹其蓋傾折識者以爲不祥無何弟暈¶
爲雲陽令部人殺之雍州衙内暐三從以上長流嶺南¶
斯亦咎徵之先見也(岀朝野/僉載)¶
　　　　宋善威¶
唐瀛州饒陽人宋善威曽任一縣尉嘗晝坐忽然取靴¶
<pb:KR3l0118_WYG_143-6a>¶
衫笏走岀門迎接拜伏引入諸人不見但聞語聲威命¶
酒饌樂飲仍作詩曰月落三株樹日映九重天良夜歡¶
宴罷蹔别庚申年後威果至申年而卒(岀朝野/僉載)¶
　　　　李處鑒¶
唐開元三年有熊晝日入廣府城内經都督門前過軍¶
人逐十餘里射殺之後月餘都督李處鑒死自後長史¶
朱思賢被告反禁身半年纔岀即卒司馬宋慶賓長史¶
竇崇嘉相繼而卒(岀朝野/僉載)¶
<pb:KR3l0118_WYG_143-6b>¶
　　　　麴先沖¶
唐開元四年尚書考功院㕔前一雙桐樹忽然枯死旬¶
日考功員外郎卲某卒尋而麴先沖爲郎中判卲舊案¶
月餘西邊樹又枯死省中憂之未幾而先沖又卒(岀朝/野僉)¶
(載/)¶
　　　　吕崇粹¶
唐開元中諫議大夫吕崇粹東平人美秀魁梧薄有詞¶
彩宅在京永崇坊於家忽見數箇小兒脚脛自膝下自¶
<pb:KR3l0118_WYG_143-7a>¶
踝已上流血淋&KR0377;如新截來旬日粹遇疾而卒(岀廣古/今五行)¶
(記/)¶
　　　　源乾曜¶
唐源乾曜爲宰相移政事牀時姚元崇歸休及假滿來¶
見牀移忿之曜懼下拜𤣥宗聞之而停曜宰相諱移牀¶
移則改動曜停後元崇罷此其應也(岀朝野/僉載)¶
　　　　母旻¶
唐右補闕母旻博學有著述才上表請修右史先撰目¶
<pb:KR3l0118_WYG_143-7b>¶
錄以進𤣥宗稱善賜絹一百疋性不飲茶著代飲茶序¶
其畧曰釋滯消壅一日之利暫佳瘠氣侵精終身之累¶
斯大獲益則歸功茶力貽患則不謂茶災豈非福近易¶
知禍逺難見云後直集賢無何以熱疾暴終初嘗夢著¶
衣冠上北邙山親友相送及至山頂迴顧不見一人意¶
甚惡之及卒僚友送葬北邙果如初夢𤣥宗聞而悼之¶
贈朝散大夫(岀唐/新語)¶
　　　　楊愼矜¶
<pb:KR3l0118_WYG_143-8a>¶
唐楊愼矜隋室之後其父崇禮太府卿葬少陵原封域¶
之内草木皆流血守者以告愼矜大懼問史敬忠忠有¶
術謂愼矜可以禳之免禍乃於愼矜後園大陳法事罷¶
朝歸則裸袒桎梏坐於叢棘如是者數旬而流血亦止¶
敬忠曰可以免禍愼矜媿之遺侍婢明珠明珠有美色¶
路由八姨門貴妃妹也姨方登樓臨大道姨與敬忠相¶
識使人謂曰何得從車乎敬忠未答使人去簾觀之姨¶
於是固留邀敬忠坐樓乃曰後車美人請以見遺因駕¶
<pb:KR3l0118_WYG_143-8b>¶
其車以入敬忠不敢拒姨明日入宫以侍婢從帝見而¶
異之問其所來明珠曰楊愼矜家人也近贈史敬忠帝¶
曰敬忠何人而愼矜輒遺其婢明珠乃具言厭勝之事¶
上大怒以告林甫林甫素忌愼矜才必爲相以吉温隂¶
害有憾於愼矜遂搆成其事下温案之温求得敬忠於¶
汝州誣愼矜以自謂亡隋遺裔潛謀大逆將復宗祖之¶
業於是賜自盡皆不全其族(出明皇/雜錄)¶
　　　　王儦¶
<pb:KR3l0118_WYG_143-9a>¶
唐太子僕通事舍人王儦肅宗克復後降官爲人所告¶
繫御史臺儦未繫之前年九月儦與嬖妾夜坐堂下有¶
流星大如盎光明照曜墜於井中在井乆猶光明使人¶
求之無所得儦懼岀宅竟徙播州儦殊不意行至鳯州¶
疽背裂死(岀紀/聞)¶
　　　　崔曙¶
唐崔曙舉進士作明堂火珠詩試帖曰夜來雙月滿曙¶
後一星孤當時以爲警句及來年曙卒唯一女名星星¶
<pb:KR3l0118_WYG_143-9b>¶
人始悟其自䜟也(岀本/事詩)¶
　　　　元載¶
唐元載爲相時正晝有書生詣焉既見拜語曰聞公高¶
義好事輒獻詩一篇以寄其意詞曰城南路長無宿處¶
荻花紛紛如栁絮海鷰銜泥欲作窠空屋無人却飛去¶
載亦不曉其意既岀門而沒後歲餘載被法家破矣(岀/通)¶
(幽/錄)¶
　　　　彭偃¶
<pb:KR3l0118_WYG_143-10a>¶
唐大厯中彭偃未仕時嘗有人謂曰君當得珠而貴後¶
且有禍尋爲官得罪謫爲澧州司馬既至以江中多蚌¶
偃喜以爲珠可取即命人採之獲蚌甚多而卒無有應¶
及朱泚反召偃爲僞中書舍人偃方悟得珠乃朱泚也¶
後誅死(岀宣/室志)¶
　　　　劉沔¶
唐貞元中淮西用兵時劉沔爲小將每捉生蹋伏沔必¶
在數前後重創將死數四後因月黑風甚又令捉生沔¶
<pb:KR3l0118_WYG_143-10b>¶
憤激深入意必死行十餘里因坐將睡忽有人覺之授¶
以雙燭曰君方大貴但心存此燭在即無憂也沔後拜¶
將常見燭影在雙旌上後不復見燭乃輿疾歸京卒(岀/酉)¶
(陽雜/俎)¶
　　　　韓滉¶
唐丞相韓滉自金陵入朝歲餘後於揚子江中有龜鼈¶
滿江浮下而悉無頭當此時滉在城中薨人莫知其故¶
(出戎幕/閒談)¶
<pb:KR3l0118_WYG_143-11a>¶
　　　　嚴震¶
唐司空嚴震梓州鹽亭縣人所居枕釡戴山但有鹿鳴¶
即嚴氏一人必殞或一日有親表對坐聞鹿鳴其表曰¶
釡戴山中鹿又鳴嚴曰此際多應到表兄其表兄遽對¶
曰表兄不是嚴家子合是三兄與四兄不日嚴氏子一¶
人果亡是何異也(岀北夢/瑣言)¶
　　　　李德裕¶
唐衛公李德裕初爲太原從事覩公牘中文水縣解牒¶
<pb:KR3l0118_WYG_143-11b>¶
稱武士彠文水縣墓前有碑元和中忽失龜頭所在碑¶
上有武字十一處皆鐫去之其碑大高於華嶽者非人¶
力攀削所及不經半年武相遇害(岀戎幕/閒談)¶
　　　　李師道¶
唐李師道既以青齊叛章武帝將討之凡數年而王師¶
不勝師道益驕嘗一日坐於堂其榻前有銀鼎忽相鼓¶
其一鼎耳足盡墜後月餘劉悟手刃師道青齊遂平蓋¶
銀鼎相鼔之兆也(岀宣/室志)¶
<pb:KR3l0118_WYG_143-12a>¶
　　　　韋温¶
唐韋温爲宣州病瘡於首因託後事於女壻且曰予年¶
二十九爲校書郎夢渡滻水中流見二吏齎牒相召一¶
吏言彼墳至大功須萬日今未也今正萬日予豈免乎¶
累日而卒(岀酉陽/雜俎)¶
　¶
　¶
　¶
<pb:KR3l0118_WYG_143-12b>¶
　¶
　¶
　¶
　¶
　¶
　¶
　¶
　太平廣記卷一百四十三¶
