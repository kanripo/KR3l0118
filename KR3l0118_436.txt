# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:29.311357
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百三十六
<pb:KR3l0118_WYG_436-1a>¶
欽定四庫全書¶
　太平廣記巻四百三十六　宋　李昉等　編¶
　　畜獸三¶
　　馬¶
　　　盧從事　　　韋有柔　　　吳宗嗣¶
　　　孫漢威　　　于逺　　　　張全¶
　　　王武　　　　韋玭¶
　　駱駝¶
<pb:KR3l0118_WYG_436-1b>¶
　　　明駞　　　　知水脉　　　風脚駞¶
　　　兩脚駞　　　白駱駞¶
　　騾驢¶
　　　白騾　　　　推磨騾　　　僧朗¶
　　　厭逹國　　　村人供僧　　張髙¶
　　　東市人　　　賀世伯　　　王甲¶
　　　湯安仁　　　王薰¶
　　　馬¶
<pb:KR3l0118_WYG_436-2a>¶
　　　　盧從事¶
嶺南從事盧傳素寓居江陵元和中常有人遺一黒駒¶
初甚蹇劣傳素豢養歴三五年稍益肥駿𫝊素未從事¶
時家貧薄矻矻乗之甚勞苦然未常有銜橜之失𫝊素¶
頗愛之一旦𫝊素因省其槽櫪偶戲之曰馬子得健否¶
黒駒忽人語曰丈人萬福𫝊素驚怖却走黒駒又曰阿¶
馬雖畜生身有故須曉言非是變怪乞丈人少留𫝊素¶
曰爾畜生也忽人語必有寃抑之事可盡言也黒駒復¶
<pb:KR3l0118_WYG_436-2b>¶
曰阿馬是丈人親表甥常州無錫縣賀蘭坊𤣥小家通¶
兒者也丈人不省貞元十二年使通兒往海陵賣一别¶
墅得錢一百貫時通兒年少無行被朋友相引狹邪處¶
破用此錢略盡此時丈人在逺無奈通兒何其年通兒¶
病死㝠問了了為丈人徴債甚急平等王謂通兒曰爾¶
須見世償他錢若復作人身待長大則不及矣當須暫¶
作畜生身十數年間方可償也通兒遂被驅出畜生道¶
不覺在江陵羣馬中即阿馬今身是也阿馬在丈人槽¶
<pb:KR3l0118_WYG_436-3a>¶
&KR0491;于兹五六年其心省然常與丈人償債所以竭盡駑¶
蹇不敢居有過之地亦知丈人憐愛至厚阿馬非無戀¶
主之心然記傭五年馬畜生之夀已盡後五日當發黒¶
汗而死請丈人速將阿馬貨賣明日午時丈人自乗阿¶
馬出東棚門至市西北角赤板門邉當有一胡車將問¶
丈人賣此馬者丈人但索十萬其人必酬七十千便可¶
速就之言事訖又曰兼有一篇留别丈人乃驤首朗吟¶
曰既食丈人粟又飽丈人芻今日相償了永離三惡途¶
<pb:KR3l0118_WYG_436-3b>¶
遂奮迅數遍嘶鳴齕草如初𫝊素更與之言終不復語¶
其所言表甥姓字盜用錢數年月一無所差𫝊素深感¶
其事明日試乗至市角果有胡將軍懇求市𫝊素微驗¶
之因賤其估六十緡軍將曰郎君此馬直七十千已上¶
請以七十千市之亦不以試水草也𫝊素載其緡歸四¶
日復過其家見胡軍將曰嘻七十緡夜來飽發黒汗斃¶
矣(出河/東記)¶
　　　　韋有柔¶
<pb:KR3l0118_WYG_436-4a>¶
建安縣令韋有柔家奴執轡年二十餘病死有柔門客¶
善持呪者忽夢其奴云我不幸而死尚欠郎君四十五¶
千地下所由令更作畜生以償債我求作馬兼為異色¶
今已定也其明年馬生一白駒而黒目皆奴之作也後¶
數嵗馬可直百餘千有柔深嘆其言不驗頃之裴寛為¶
採訪使以有柔為判官裴寛見白馬求市之問其價直¶
有柔但求三十千寛因受之有柔曰此奴尚欠十五千¶
當應更來數日後寛謂有柔曰馬是好馬前者付錢深¶
<pb:KR3l0118_WYG_436-4b>¶
恨太賤乃復以十五千還有柔其事遂驗(出廣/異記)¶
　　　　吳宗嗣¶
軍使吳宗嗣者嘗有父吏某從之貸錢二十萬月計利¶
息一年後不復肯還求索不可得宗嗣怒召而數之曰¶
我前世負汝錢我今還矣汝負我當作驢馬還我因焚¶
劵而遣之逾年宗嗣獨坐㕔事忽見吏白衣而至曰某¶
來還債宗嗣曰已焚劵何為復來吏不答徑自入廄中¶
俄而廄人報馬生白駒使詣吏舍問之云翌日已死矣¶
<pb:KR3l0118_WYG_436-5a>¶
駒長賣之正得吏所欠錢(出稽/神録)¶
　　　　孫漢威¶
江南神武軍使孫漢威廄中有馬遇夜輙尾上放光状¶
若散火驚羣馬皆嘶鳴漢威以為妖仗劒斬之數月除¶
盧州刺史(出稽/神録)¶
　　　　于逺¶
鄴中富人于逺者性奢逸而復好良馬居第華麗服玩¶
鮮潔擬於公侯之家也常養良馬數十匹忽一日有人¶
<pb:KR3l0118_WYG_436-5b>¶
市中鬻一良馬竒毛異骨人争觀之逺聞之酬以百金¶
及馬至廄中有一老姥扣門請一觀逺問之曰馬者駿¶
逸也豪狹少年好之宜哉老母奚觀老母曰我失一良¶
馬十年遊天下訪之不得毎遇良馬必永日觀之未嘗¶
見一如我所失之馬也何阻一觀不以為恵逺因延入¶
從容出其馬以示之老母一見其馬因怒變色回觀逺¶
而言曰我馬也逺曰老母之馬奚人賣昔日何得之何¶
失之老母曰為我昔日偶北邙山神為物傷目化身以¶
<pb:KR3l0118_WYG_436-6a>¶
求我我以名藥療之目愈遂以此馬賜我我得此馬唯¶
不乗之上天乗之遊四海之外八荒之内秖如百里也¶
我常乗東過扶桑有一人&KR0210;其途而問我此馬焉及夜¶
至西竺國忽失此馬我自失此馬已來十年不息遍天¶
下皆不知我訪此馬也去年今日流沙見一小兒言有¶
一異馬如飛倐然東去矣我既知自東方疑此馬在中¶
華必有常人收得此馬我今當還君百金馬須還我逺¶
性癖好良馬又聞此馬之異深恡惜之乃拜老母乞且¶
<pb:KR3l0118_WYG_436-6b>¶
暫留以翫賞數日老母怒曰君若留此馬必有禍發逺¶
因亦怒老母之極言遂令家僮十餘人共守此馬遣出¶
老母其家果火盡焚其宅財寳逺仍見姥入宅自躍上¶
此馬而滅(出瀟/湘録)¶
　　　　張全¶
益州刺史張全養一駿馬甚保惜之唯自乗跨左右皆¶
不敢輕跨毎令二人曉夕以専飼飲忽一日其馬化為¶
一婦人美麗竒絶立於廄中左右遽白張公張公乃親¶
<pb:KR3l0118_WYG_436-7a>¶
至察視其婦人前拜而言曰妾本是燕中婦人因癖好¶
駿馬毎覩之必嘆美其駿逸後數年忽自醉倒俄化成¶
駿馬一匹遂奔躍出隨意南走近將千里被一人收之¶
以至於君廄中幸君保惜今偶自追恨為一畜淚下入¶
地被地神上奏於帝遂有命再還舊業思往事如夢覺¶
張公大驚異之安存於家經十餘載其婦人忽爾求還¶
鄉張公未允之間婦人仰天號呌自撲身忽却化為駿¶
馬衝突而出不知所之(出瀟/湘記)¶
<pb:KR3l0118_WYG_436-7b>¶
　　　　王武¶
京洛富人王武者性茍且能媚於豪貴忽知有人貨駿¶
馬遂急令人多與金帛於衆中争得之其馬白色如一¶
團美玉其鬃尾赤如朱皆言千里足也又疑是龍駒馳¶
驟之駛非常馬得及王武將以獻大將軍薛公乃廣設¶
以金鞍玉勒間之珠翠方伺其便逹意也其馬忽於廐¶
中大嘶一聲後化為一泥塑之馬立焉武大驚訝遂焚¶
毁之(出大唐/竒事)¶
<pb:KR3l0118_WYG_436-8a>¶
　　　　韋玭¶
京兆韋玭小逍遥公之裔世居孟州氾水縣荘性不喜¶
書好馳騁田弋馬有蹄齧不可羈勒者則市之咸通末¶
因來氾水飲於市酣歌之際忽有鬻白馬者曰此極駔¶
駿玭乘之於衢曰善可著鞭矣遂市之日晏乗歸御之¶
鐵鞭一僕以他馬從既登東原絶馳十餘里僕不能及¶
復遺鐵鞭馬逸不能止迅越榛莽溝畎而玭酒困力疲¶
度必難禁矣馬方驟逼大桑下玭遂躍上髙枝中以為¶
<pb:KR3l0118_WYG_436-8b>¶
無害矣馬突過數十歩復來桑下暝目長鳴仰視玭而¶
長鳴躩地少頃齧桑木本柹落如掌卧即或齕草於十¶
歩五歩内旋復來齧不已桑本將半焉玭懼其桑之顛¶
也遥望其左數歩外有井伺馬之休於茂草乃跳下疾¶
走投井中纔至底馬亦隨入玭與馬俱殞焉(出三水/小牘)¶
　　　駱駞¶
　　　　明駞¶
明駞千里脚多誤作鳴字駞卧腹不貼地屈足漏明則¶
<pb:KR3l0118_WYG_436-9a>¶
行千里(出酉陽/雜俎)¶
　　　　知水脉¶
燉煌西渡流沙往外國濟沙千餘里無水時有伏流處¶
人不能知駱駞知水脉過其處輙不行以足&KR0191;地人於¶
其所&KR0191;處掘之輙得水(出博/物志)¶
　　　　風脚駞¶
于闐國有小鹿角細而長與駞交生子曰風脚駞日行¶
七百里其疾如吹(出洽/聞記)¶
<pb:KR3l0118_WYG_436-9b>¶
　　　　兩脚駞¶
悒恒國治鳥滸河南本漢大月氏地劉璠梁典云出兩¶
脚駱駞(闕/)¶
　　　　白駱駞¶
哥舒翰常鎮於青海路既遥逺遣使常乗白駱駞以奏¶
事日馳五百里(出明皇/雜録)¶
　　　騾¶
　　　　白騾¶
<pb:KR3l0118_WYG_436-10a>¶
唐𤣥宗將登泰山益州進白騾至潔朗豐潤權竒偉異¶
上遂親乗之柔習安便不知登降之勞也告成禮畢復¶
乗而下纔及山址上休息未久有司言白騾無疾而殪¶
上嘆異久之諡之曰白騾將軍命有司具槥櫝壘石為¶
墓墓在封禪壇北數里至今存焉(出開天/傳信記)¶
　　　　推磨騾¶
臨洛市中百姓有推磨盲騾無故死因賣之屠者剖腹¶
中得二石大如合拳紫色赤斑瑩潤可愛(出酉陽/雜俎)¶
<pb:KR3l0118_WYG_436-10b>¶
　　　驢¶
　　　　僧朗¶
晉僧朗住金榆山及卒所乗驢上山失之時有人見者¶
乃金驢矣樵者往往聽其鳴響土人言金驢一鳴天下¶
太平(出酉陽/雜俎)¶
　　　　厭逹國¶
西域厭逹國有寺户以數頭驢運糧上山無人驅逐自¶
能往返寅發午至不差晷刻(出酉陽/雜俎)¶
<pb:KR3l0118_WYG_436-11a>¶
　　　　村人供僧¶
世有村人供於僧者祈其密言僧紿之曰驢其人遂日¶
夕念之經數嵗照水見青毛驢附於背凡有疾病魅鬼¶
其人至其所立愈後知其詐呪效亦歇(出酉陽/雜俎)¶
　　　　張髙¶
長安張髙者轉貨於市資累巨萬有一驢盲之久矣唐¶
元和十二年秋八月髙死十三日妻命其子和乗往近¶
郊營飯僧次且出里門驢不復行擊之即卧乗而鞭之¶
<pb:KR3l0118_WYG_436-11b>¶
驢忽顧和曰汝何擊我和曰我家用錢二萬以致汝汝¶
不行安得不擊也和甚驚驢又曰錢二萬不説父騎我¶
二十餘年吾今告汝人道獸道之倚伏若車輪然未始¶
有定吾前生負汝父力故為驢酬之無何汝飼吾豐昨¶
夜汝父就吾筭侵汝錢一緡半矣汝父常騎我我固不¶
辭吾不負汝汝不當騎我汝彊騎我我亦騎汝汝我交¶
騎何刼能止以吾之肌膚不啻直二萬錢也只負汝一¶
緡半出門貨之人酬爾然而無的取者以他人不負吾¶
<pb:KR3l0118_WYG_436-12a>¶
錢也麩行王胡子負吾二緡吾不負其力取其緡半還¶
汝半緡充口食以終驢限耳和牽歸以告其母母泣曰¶
郎騎汝年深固甚勞苦緡半錢何足惜將捨債豐秣而¶
長生乎驢擺頭又曰賣而取錢乎乃㸃頭遽舍貨之之¶
酬不過緡半且無敢取者牽入西市麩行逢一人長而¶
胡者乃與緡半易問之其姓曰王自是連雨數日乃晴¶
和覘之驢已死矣王竟不得騎又不負之驗也和東鄰¶
有金吾郎將張逹其妻李之出也余嘗造焉云見驢言¶
<pb:KR3l0118_WYG_436-12b>¶
之夕遂聞其事且以戒貪昧者故備書之(出續𤣥/怪録)¶
　　　　東市人¶
開成初東市百姓䘮父騎驢市凶具行百歩驢忽語曰¶
我姓白名元通負君家力已足勿復騎我南市賣麩家¶
欠我錢五千四百文我又負君錢數亦如之今可賣我¶
其人驚異即牽往旋訪主賣之驢甚壮報價只及五千¶
及詣麩行乃得五千四百文因賣之兩宿而死(出酉陽/雜俎)¶
　　　　賀世伯¶
<pb:KR3l0118_WYG_436-13a>¶
北齊時曲安賀世伯年六十餘家有小驢未經調習使¶
兒乗之二兒更亦被撲世伯&KR0339;之曰儜劣小子試無堪¶
我雖年老不須鞴鞍猶能控制遂即躑上驢驚迅跳走¶
世伯荒忙跳下僅得免撲其夜在堂内與所親宴聚世¶
伯欲睡忽然驚起以手掩額家人怪問云吾夢調此驢¶
以杖擊之誤打吾額今痛熱如湯腫大如梨往㸔其驢¶
在他村外其人因病而死(出廣古今/五行記)¶
　　　　王甲¶
<pb:KR3l0118_WYG_436-13b>¶
隋大業中洛人有姓王者常持五戒時言未然之事閭¶
里敬信之一旦忽謂人曰今當有人牽驢一頭送來涕¶
泣説言早䘮父其母寡養一男一女女嫁而母亡二十¶
年矣寒食日持酒食祭墓此人乗驢而往墓在伊水東¶
欲渡伊水驢不肯行鞭其頭面傷流血既至墓所放驢¶
而祭俄失其驢其日妹在兄家忽見其母入來頭面流¶
血形容毁悴號泣告女我生時避汝兄送米五斗與汝¶
坐得此罪報受驢身償汝兄五年矣今日欲渡伊水水¶
<pb:KR3l0118_WYG_436-14a>¶
深畏之汝兄鞭撻我頭面盡破仍期還家更苦打我我¶
走來告汝吾今償債垂畢何太非理相苦也言訖出門¶
尋之不見唯見驢頭面流血如母傷状女抱以號泣兄¶
回怪而問之女以狀告於是兄妹抱持慟哭驢亦涕泣¶
皆流不食水草兄妹跪請若是母者願為食草驢即為¶
食既而復止兄妹莫如之何遂備芻粟送王五戒處後¶
死兄妹收塟焉(出法苑/珠林)¶
　　　　湯安仁¶
<pb:KR3l0118_WYG_436-14b>¶
唐京兆湯安仁家富素事慈門寺僧以熙寧元年忽有¶
客寄其家停止客盜他驢於家殺之以驢皮遺安仁至¶
貞觀三年安仁遂見一人於路謂安仁曰追汝使明日¶
至汝當死也安仁懼逕至慈門寺坐佛殿中經宿不出¶
明日果有三騎并歩卒數十人皆兵仗入寺遥見安仁¶
呼湯安仁應而念誦愈進鬼相謂曰昨日不即取今修¶
福如此何由可得因相與去留一人守之守之者謂安¶
仁曰君往日殺驢驢今訴君使我等來攝君耳終須共¶
<pb:KR3l0118_WYG_436-15a>¶
詣不去何益安仁遥答曰往日他盜自殺驢但以皮與¶
我耳非我殺何為見追諸君還為我語驢我本不殺汝¶
然今又為汝追福於汝有利當捨我也此人許諾曰驢¶
若不許我明日更來如其許者不來矣言畢而出明日¶
遂不來安仁於是為驢追福舉家持戒菜食云爾盧文¶
礪説之安仁今見在(出法苑/珠林)¶
　　　　王薰¶
天寶初有王薰者居長安延夀里中常一夕有三數輩¶
<pb:KR3l0118_WYG_436-15b>¶
挈食㑹薰所居既飲食燭前忽有巨臂出燭影下薰與¶
諸友且懼相與觀之其臂色黑而有毛甚多未幾影外¶
有語曰君有㑹不能一見呼耶願得少肉置掌中薰莫¶
測其由即與之其臂遂引去少頃又伸其臂曰幸君與¶
我肉今食且盡願君更賜之薰又置肉於掌中已而又¶
去於是相與謀曰此必怪也伺其再來當斷其臂頃之¶
果來㧞劒斬之臂既墮其身亦逺俯而視之乃一驢足¶
血流滿地明日因以血蹤尋之直入里中民家即以事¶
<pb:KR3l0118_WYG_436-16a>¶
問民民曰家養一驢且二十年矣夜失一足有似刃而¶
斷者焉方駭之薰具言其事即殺而食之(出宣/室志)¶
　¶
　¶
　¶
　¶
　¶
　¶
<pb:KR3l0118_WYG_436-16b>¶
　¶
　¶
　¶
　¶
　¶
　¶
　¶
　太平廣記巻四百三十六¶
