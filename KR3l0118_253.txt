# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:23.985514
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百五十三
<pb:KR3l0118_WYG_253-1a>¶
欽定四庫全書¶
　太平廣記卷二百五十三¶
　　嘲誚一¶
　　　程季明　　　諸葛恪　　　　張湛¶
　　　賀循　　　　陸士龍　　　　繁欽¶
　　　劉道真　　　祖士言　　　　髙爽¶
　　　徐之才　　　司馬消難　　　馬王¶
　　　酒肆　　　　盧思道　　　　李愔¶
<pb:KR3l0118_WYG_253-1b>¶
　　　薛道衡　　　解嘲　　　　辛亶¶
　　　牛𢎞　　　　侯白¶
　　　　程季明¶
晉程季明嘲熱客詩曰平生三伏時道路無行車閉門¶
避暑臥出入不相過今代褦襶子觸熱到人家主人聞¶
客來嚬蹙柰此何謂當起行去安坐正咨嗟所說無一¶
急&KR0689;&KR0689;語何多搖扇腕中疼流汗正滂沱莫謂爲小事¶
亦是人一瑕傳誡諸朋友熱行宜見呵(出啓/顔録)¶
<pb:KR3l0118_WYG_253-2a>¶
　　　　諸葛恪¶
吳主引蜀使費褘飲使諸葛恪監酒恪以馬鞭拍褘背¶
甚痛褘啓吳主曰蜀丞相比之周公都䕶君侯此之孔¶
子今有一兒執鞭之士恪啓曰君至大國傲慢天常以¶
鞭拍之於義何傷衆皆大笑又諸葛瑾爲豫州語别駕¶
向臺云小兒知談卿可與語比往詣恪不相見後張昭¶
坐中相遇别駕呼恪咄郎君恪因嘲曰豫州亂矣何咄¶
之有答曰君聖臣賢未聞有亂恪復云昔唐堯在上四¶
<pb:KR3l0118_WYG_253-2b>¶
凶在下答曰豈唯四凶亦有丹朱(出啓/顔録)¶
　　　　張湛¶
晉張湛好於齋前種松柏袁山松出遊每好令左右挽¶
歌時人謂張屋下陳尸袁道上行殯(出世/説)¶
　　　　賀循¶
晉太傅賀循作吳郡初不出門吳中彊族輕之乃題府¶
門㑹稽雞不能啼賀聞故出行至門反顧索筆答之云¶
不可啼殺吳兒於是至諸屯及邸閣檢挍諸顧陸使官¶
<pb:KR3l0118_WYG_253-3a>¶
兵及藏逋亡悉以事言上遭罪者衆陸抗時為江陵郡¶
都督故下自請孫皓然後得釋(闕/)¶
　　　　陸士龍¶
晉陸士龍荀鳴鶴二人未相識俱會張茂先坐張令接語以¶
並有大才可勿常談陸抗手曰雲間陸士龍荀曰日下¶
荀鳴鶴陸曰既開青天覩白雉何不張爾弓布爾矢荀¶
曰本謂雲龍騤騤乃是山鹿野麋獸微而弩彊是以發¶
遲張撫掌大笑而已(出世/說)¶
<pb:KR3l0118_WYG_253-3b>¶
　　　　繁欽¶
魏繁欽嘲杜巨明曰杜伯𤣥孫字子巨皇祖虐暴死射¶
之神明不聴天地不與降生之初狀似時䑕厥性蟊蠈¶
不文不武粗記粗略不能悉舉(出啓/顔録)¶
　　　　劉道真¶
晉劉道眞遭亂於河側與人牽船見一老嫗操櫓道眞¶
嘲之曰女子何不調機弄杼因甚傍河操櫓女答曰丈¶
夫何不跨馬揮鞭因甚傍河牽船又嘗與人共飯素盤¶
<pb:KR3l0118_WYG_253-4a>¶
草舍中見一嫗將兩小兒過並著青衣嘲之曰青羊引¶
雙羔婦人曰兩猪共一槽道真無語以對(出啓/顔錄)¶
　　　　祖士言¶
晉祖士言與鍾雅相嘲鍾云我汝潁之士利如錐卿燕¶
代之士鈍如槌祖曰以我鈍槌打爾利錐鍾曰自有神¶
錐不可得打祖曰既有神錐亦有神槌鍾遂屈(出啓/顔録)¶
　　　　髙爽¶
髙爽辯博多才時劉蒨為晉陵令爽經途詣之了不相¶
<pb:KR3l0118_WYG_253-4b>¶
接爽甚銜之俄而爽代蒨為縣蒨追迎贈遺甚厚悉受¶
之答書云髙晉陵自答或問其故曰劉蒨乃晉陵令耳¶
何關爽事稍遷國子助敎孫挹為蘭陵縣爽又詣之挹¶
了無故人之懐爽出從閣下過取筆題鼓靣云身有八¶
尺圍腹無一寸腸面皮如許厚𬒳打未遽央挹體肥壯¶
腰帶十圍故以此激之(出談/藪)¶
　　　　徐之才¶
北齊徐之才封西陽王時王訢與之才嘲戲之才即嘲¶
<pb:KR3l0118_WYG_253-5a>¶
王訢姓曰王之為字有言則䚾近犬則狂加頭足而為¶
馬施尾角而成羊訢無以對又嘗宴賔客時盧元明在¶
座戲弄之才姓云卿姓徐字乃未入人之才即嘲元明¶
姓盧字安亡為虐在丘為虚生男成虜配馬成驢嘲元¶
明二字去頭則是兀明出頸則是无明減半則是无目¶
變聲則是元盲元明亦無以對(出啓/顔録)¶
　　　　司馬消難¶
周司馬消難以安陸附陳宣帝遇之甚厚以為司空見¶
<pb:KR3l0118_WYG_253-5b>¶
朝士皆垂學術積經史消難切慕之乃多卷黄紙加之¶
朱軸詐為典籍以矜僚友尚書令濟陽江總戲之曰黄¶
紙五經赤軸三史消難齊司空子如之子(出談/藪)¶
　　　　馬王¶
隋姓馬王二人嘗聚宴談笑馬遂嘲王曰王是你元來¶
本姓二為你漫走來將丁釘你鼻王曰馬是你元來本¶
姓匡減你尾子來背上負王郎(出啓/顔録)¶
　　　　酒肆¶
<pb:KR3l0118_WYG_253-6a>¶
隋時數人入酒肆味酸且淡乃共嘲此酒一人云酒何¶
處漫行來騰騰失却酉諸人問云此何義答云有水在¶
次一人云酒頭似阿濫䭔頭諸人問云何因酒得似阿¶
濫䭔頭答曰非鶉頭又一人云酒向他籬得頭四脚距¶
地也獨宿諸人云此有何義答云更無餘義諸人共笑¶
云此嘲最是無豆即答云我若有豆即歸舍作醬何因¶
此間飲醋來衆歡大笑(出啓/顔録)¶
　　　　盧思道¶
<pb:KR3l0118_WYG_253-6b>¶
隋盧思道嘗共壽陽庾知禮作詩已成而思道未就禮¶
曰盧詩何太春日思道答曰自許編苫疾嫌他織錦遲¶
思道初下武陽入京内史李徳林向思道揖思道謂人¶
曰徳林在齊恒拜思道今日官髙向雖拜乃作跪狀思¶
道嘗在賔門日中立徳林謂之曰何不就𣗳䕃思道曰¶
熱則熱矣不能林下立思道為周齊興亡論周則武皇¶
宣帝悉有惡聲齊髙祖太上咸無善譽思道嘗謁東宮¶
東宮謂之曰周齊興亡論是卿作不思道曰是東宮曰¶
<pb:KR3l0118_WYG_253-7a>¶
為卿君者不亦難乎思道不能對隋文帝以徐陵辯捷¶
無人酬對深以為恥乃訪朝官誰可對使當時舉思道¶
文帝甚喜即詔對南使朝官俱往徐陵遥見思道最小¶
笑曰此公甚小思道遥應曰以公臣不勞長者須臾坐¶
定徐陵謂思道曰昔殷遷頑人本居兹邑今存併是其¶
人思道應聲笑曰昔永嘉南渡盡居江左今之存者唯¶
君一人衆皆大笑徐陵無以對又隋令思道聘陳陳主¶
敕在路諸處不得共語致令失機思道既渡江過一寺¶
<pb:KR3l0118_WYG_253-7b>¶
諸僧與思道設亦不敢有言只供索飲食而已於是索¶
蜜浸益智勸思道嘗之思道笑曰法師久服無故何勞¶
以此勸人僧既違敇失機且懼思道至陳手執國圭陳¶
主既見思道因用觀世音經語弄思道曰是何商人齎¶
持重寳思道應聲還以觀世音經報曰忽遇惡風漂墮¶
羅刹鬼國陳主大慙遂無以對(出啓/顔録)¶
　　　　李愔¶
魏髙祖山陵既就詔令魏收祖孝徴劉逖盧思道等各¶
<pb:KR3l0118_WYG_253-8a>¶
作挽歌詞十首尚書令楊遵彦詮之魏收四首祖劉各¶
二首𬒳用而思道獨取八首故時人號八米盧郎思道¶
嘗在魏收席舉酒勸劉逖收曰盧八勸劉二邪中書郎¶
趙郡李愔亦戲之曰盧八問訊劉二逖銜之及愔後坐¶
事𬒳鞭撲逖戲之曰髙槌兩下熟鞭一百何如言問訊¶
劉二時(出啓/顔録)¶
　　　　薛道衡¶
隋薛道衡為聘南使南朝無問道俗但機辯者即方便¶
<pb:KR3l0118_WYG_253-8b>¶
引道衡見之一僧甚辯捷令於寺上佛堂中讀法華經¶
將道衡向寺禮拜至佛堂門僧大引聲讀法華經云鳩¶
槃荼鬼今在門外道衡即應聲還以法華經答云毗舍¶
闍鬼乃在其中僧徒愧服更無以報(出啟/顔録)¶
　　　　解嘲¶
隋末劉黑闥據有數州縱其威虐合意者厚加賞賜違¶
意者即被屠割嘗閒暇訪得解嘲人召入庭前立須臾¶
水惡鳥飛過命嘲之即云水惡鳥頭如鎌杓尾如鑿河¶
<pb:KR3l0118_WYG_253-9a>¶
裏搦魚無僻錯大悦又令嘲駱駝嘲曰駱駝項曲緑蹄¶
被他負物多因大笑賜絹五十疋拜畢左膊上負絹走¶
出未至㦸門倒臥不起黑闥令問何意倒地答云為是¶
偏檐更命五十屯綿置右膊將去令明日更來及還村¶
路逢一知識問云在何處得此綿絹具説其事乃乞誦¶
此嘲語并問倒地之由大喜而歸語其婦曰我明日定¶
得綿絹及晩即詣門言極善解嘲黑闥大喜令引之適¶
繫一獼猴在庭命嘲之即曰獼猴頭如鎌杓尾如鑿河¶
<pb:KR3l0118_WYG_253-9b>¶
裏搦魚無僻錯黑闥已恠猶未之責又一鴟飛度復令¶
嘲之又云老鴟項曲緑蹄𬒳他負物多於是大怒令割¶
一耳走出至庭又即倒地令問之又云偏檐復令割一¶
耳還家婦迎問綿絹何答云綿絹割兩耳只有面(出啓/顔録)¶
　　　　辛亶¶
隋辛亶為吏部侍郎選人為之牓略曰枉州抑縣屈滯¶
郷不申里銜恨先生問隋吏部侍郎辛亶曰當今天子¶
聖明羣僚用命外拓四方内齊七政而子位處權衡職¶
<pb:KR3l0118_WYG_253-10a>¶
當水鏡居進退之首握褒貶之柄理應識是識非知滯¶
知微使無才者泥伏有用者雲飛柰何尸禄素餐濫處¶
上官黜陟失所選補傷殘小人在位君子駮彈莫不代¶
子戰灼而子獨何以安辛亶曰百姓之子萬國之人不¶
可皆識誰厚誰親為桀賞者不可不喜𬒳堯責者寧有¶
不嗔得官者見喜失官者見疾細而論之非亶之失先¶
生曰是何疾歟是何疾歟不識何不訪其名官少何不¶
簡其精細尋狀跡足識法家細尋判驗足識文華寧不¶
<pb:KR3l0118_WYG_253-10b>¶
知石中出玉黄金出沙量子之才度子之智祗可投之¶
四裔以禦魑魅怨嗟不少實傷和氣辛亶再拜而謝曰¶
幸蒙先生見責實覺多違謹當刮肌貫骨改過懲非請¶
先生縱亶自修捨亶之罰如更有違甘從斧鉞先生曰¶
如子之輩車載斗量朝廷多少立須相代那得久曠天¶
官待子自作急去急去不得久住喚取師巫却行無處¶
亶掩泣而言曰罪過自招自滅自消豈敢更將面目來¶
汚聖朝先生曵杖而歌曰辛亶去吏部明開賢路遇太¶
<pb:KR3l0118_WYG_253-11a>¶
平今年定知不可得後歲依期更入京(出朝野/僉載)¶
　　　　牛𢎞¶
隋牛𢎞為吏部尚書有選人馬敞者形貌最陋𢎞輕之¶
側臥食果子嘲敞曰嘗聞扶風馬謂言天上下今見扶¶
風馬得驢亦不假敞應聲曰嘗聞隴西牛千石不用軥¶
今見隴西牛臥地打草頭𢎞驚起遂與官(出朝野/僉載)¶
　　　　侯白¶
陳朝嘗令人聘隋不知其使機辯深淺乃密令侯白變¶
<pb:KR3l0118_WYG_253-11b>¶
形貌著故弊衣為賤人供承客謂是微賤甚輕之乃傍¶
臥放氣與之言白心頗不平問白曰汝國馬價貴賤報¶
云馬有數等貴賤不同若從伎倆筋脚好形容不惡堪¶
得乘騎者直二十千已上若形容麄壯雖無伎倆堪䭾¶
物直四五千已上若彌(音卜/結反)尾燥蹄絶無伎倆傍臥放¶
氣一錢不直使者大驚問其姓名知是侯白方始愧謝¶
(出啓/顔録)¶
　太平廣記卷二百五十三¶
