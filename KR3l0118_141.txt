# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:21.272015
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百四十一
<pb:KR3l0118_WYG_141-1a>¶
欽定四庫全書¶
　太平廣記卷一百四十一¶
　　徵應七¶
　　　孔子　　　　蕭士義　　　王導¶
　　　謝安　　　　庾亮　　　　王仲文¶
　　　諸葛侃　　　劉波　　　　鄭微¶
　　　周超　　　　謝南康　　　傅亮¶
　　　王徽之　　　劉興道　　　郭仲産¶
<pb:KR3l0118_WYG_141-1b>¶
　　　沈慶之¶
　　　　孔子¶
孔子謂子夏曰得麟之月天當有血書魯端門孔聖沒¶
周室亡子夏往觀逢一郎云門有血飛爲赤鳥化而爲¶
書云(岀説/題辭)¶
　　　　蕭士義¶
後漢黃門郎蕭士義和帝永元二年被戮數日前家中¶
常所養狗來向其婦前而語曰汝極無相祿汝家尋當¶
<pb:KR3l0118_WYG_141-2a>¶
破敗當奈此何其婦黙然亦不駭狗少時自去及士義¶
還内婦仍學説狗語未畢收捕便至(岀續/異記)¶
　　　　王導¶
晉丞相王導夢人欲以百萬錢買長豫導甚惡之潛爲¶
祈禱者備矣後作屋忽掘得一窖錢料之百億大不歡¶
一皆藏閉俄而長豫亡長豫名悦導之次子也(岀世説/新書)¶
　　　　謝安¶
東晉謝安於後府接賓婦劉氏見狗銜安頭來乆之乃¶
<pb:KR3l0118_WYG_141-2b>¶
失所在是月安薨(岀異/苑)¶
　　　　庾亮¶
晉庾亮初鎭武昌岀石頭百姓看者於岸上歌曰庾公¶
上武昌翩翩如飛鳥庾公還揚州白馬牽旈旐又曰庾¶
公初上時翩翩如飛鴉庾公還揚州白馬牽旐車後連¶
徵不入㝷薨還都葬之(岀世説/新書)¶
　　　　王仲文¶
王仲文爲河南主簿居緱氏縣夜歸道經大澤中顧車¶
<pb:KR3l0118_WYG_141-3a>¶
後有一白狗甚可愛便欲呼取忽變爲人形長五六尺¶
狀似方相或前或却如欲上車仲文大怖走至舍提火¶
來視便失所在月餘日仲文將奴共在路忽復見與奴¶
並頓伏俱死(岀幽/明錄)¶
　　　　諸葛侃¶
諸葛侃晉孝武太元中於内寢婦高平張氏窻外聞有¶
如雞雛聲甚畏驚而視之見有龜蛇之象似今畫𤣥武¶
之形侃登九棘而竟被誅(出廣古今/五行記)¶
<pb:KR3l0118_WYG_141-3b>¶
　　　　劉波¶
劉波字道則晉孝武太元年中移居京口晝寢聞屏風¶
外悒咤聲開屏風見一狗蹲地而語語畢自去波隗孫¶
也後爲前將軍敗見殺(岀異/苑)¶
　　　　鄭微¶
晉時信安鄭微少見一老公以囊與微云此是命愼勿¶
令零落若有破碎便爲凶兆言訖失所在後密開㸔是¶
一挺炭意甚祕之雖家人不知也後遭盧龍冦亂恒保¶
<pb:KR3l0118_WYG_141-4a>¶
錄之至宋永初三年微年八十三疾篤語弟云吾齒盡¶
矣可試啓囊見炭悉碎折於是遂卒(出廣古今/五行記)¶
　　　　周超¶
宋初義興周超爲謝晦司馬在江陵妻許氏在家遙見¶
屋裏有光人頭在地血流甚多大驚怪即便失去後超¶
被法(岀劉義慶/幽明錄)¶
　　　　謝南康¶
宋永初三年謝南康家婢行逢一黑狗語婢曰汝㸔我¶
<pb:KR3l0118_WYG_141-4b>¶
背後人婢舉頭見一人長三尺有兩頭婢驚怖返走人¶
狗亦隨婢後至家庭中舉家避走婢問狗汝來何爲狗¶
云欲乞食耳於是婢與設食並食食訖兩頭人岀婢因¶
謂狗曰人已去狗曰正已復來良乆沒不知所在後家¶
人死喪(岀續搜/神記)¶
　　　　傅亮¶
宋永初中北地傅亮爲䕶軍兄子珍住府西夜忽見北¶
窻外樹有物面廣三尺眼横豎狀若方相珍遑遽以被¶
<pb:KR3l0118_WYG_141-5a>¶
自䝉乆乃自滅後亮被誅(出廣古今/五行記)¶
　　　　王徽之¶
王徽之宋文帝元嘉四年爲交州刺史在道有客命索¶
酒炙炙至取自割之終不入投地怒顧視向炙已變爲¶
徽之頭又覩其首在空中至州便殞(岀異/苑)¶
　　　　劉興道¶
零陵太守廣陵劉興道罷郡住齋中安牀在西壁下忽¶
見東壁邊有一眼斯須之間便有四漸漸見多遂至滿¶
<pb:KR3l0118_WYG_141-5b>¶
室乆乃消散不知所在又見牀前有頭髪從土中稍稍¶
繁多見一頭而岀乃是方相頭奄忽自滅劉憂怖沈疾¶
不起(岀續/異記)¶
　　　　郭仲産¶
宋郭仲産爲南郡王從事宅有枇杷樹元嘉末起齋屋¶
以竹爲栭竹遂漸生枝葉條長數尺扶疎蓊翠鬱然如¶
林仲産以爲吉祥俄而同義宣之謀被誅焉(岀渚宫/故事)¶
　　　　沈慶之¶
<pb:KR3l0118_WYG_141-6a>¶
宋太尉沈慶之求致仕上不許慶之曰張良名賢漢高¶
猶許其退臣有何用爲聖朝所須乃稽顙流涕帝有詔¶
授開府便詣廷尉待罪慶之目不識字手不知書而聰¶
悟過人嘗對上爲詩令僕射顔師伯執筆慶之口占曰¶
微生値多幸得逢時運昌衰朽筋骨盡徒歩還南岡辭¶
榮此聖代何媿張子房並歎其辭意之美慶之嘗歲旦¶
夢人餉絹兩疋曰此絹足度覺而歎曰兩疋八十尺足¶
度無盈餘老子今年不免矣其年果爲原和所誅(出談/藪)¶
<pb:KR3l0118_WYG_141-6b>¶
　¶
　¶
　¶
　¶
　¶
　¶
　¶
　太平廣記卷一百四十一¶
