# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:28.513217
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四百十
<pb:KR3l0118_WYG_410-1a>¶
欽定四庫全書¶
　太平廣記卷四百十　　　宋　李昉等　編¶
　　草木五¶
　　果上¶
　　　柤稼&KR2286;樹實　如何樹實　　仙棃¶
　　　綺縞樹實　　波&KR0218;娑樹實　瞻波異果¶
　　　神仙李　　　武陵桃李　　金李¶
　　　漢帝杏　　　仙人杏　　　御李子¶
<pb:KR3l0118_WYG_410-1b>¶
　　　朱李　　　　兎頭柰　　　脂衣柰¶
　　　朱柰　　　　文林果　　　聖柰¶
　　　木桃　　　　東方村桃　　仙桃¶
　　　勾桃　　　　一石桃　　　偏桃¶
　　　王母桃　　　食桃核　　　韶子¶
　　　羅浮甘子　　天寳甘子　　北方棗¶
　　　西王母棗　　仙人棗　　　仲思棗¶
　　　波斯棗¶
<pb:KR3l0118_WYG_410-2a>¶
　　　果上¶
　　　　柤稼&KR2286;樹實¶
東方大荒之中有樹焉名曰柤稼&KR2286;柤柤棃也稼者株¶
稼也&KR2286;暱也三千嵗作花九千嵗作實其花蕋紫色其¶
實赤色亦髙百丈或千丈也敷張自輔東西南北方枝¶
各近五十丈葉長七尺廣五尺色如緑青木皮如梓樹¶
理如甘草味飴實長九尺圍如長無瓤核竹刀剖之如¶
凝&KR0097;得食復見實即滅矣言復見後實熟者夀一萬二¶
<pb:KR3l0118_WYG_410-2b>¶
千嵗(出神/異經)¶
　　　　如何樹實¶
南方大荒有樹焉名曰如何三百嵗作花九百嵗作實¶
花色朱其實正黄髙五十丈敷張如蓋葉長一丈廣二¶
尺餘似菅苧色青厚可五分似絮如厚朴材理如支九¶
子味如飴實有核形如棗子長五尺圍如長金刀剖之¶
則酸蘆刀剖之則辛食之者地仙不畏水火不畏白刃¶
(刃刀之屬言地仙者不能飛/在地従之法也出神異經)¶
<pb:KR3l0118_WYG_410-3a>¶
　　　　仙棃¶
南方有樹焉髙百丈敷張自輔葉長一丈廣六尺名仙梨¶
如今之柤棃但樹大耳其子徑三尺剖之少瓤白如素¶
和羮食之地仙衣服不敗辟穀可以入水火也(出神/異經)¶
　　　　綺縞樹實¶
東南荒中有邪(音/耶)木焉髙三千丈或十餘圍或七八尺¶
其枝有喬直上不可&KR0218;也葉如甘𤓰三百嵗晝落而生¶
花形如甘𤓰花復二百嵗落而生萼萼下生子三嵗而¶
<pb:KR3l0118_WYG_410-3b>¶
成熟成熟之後不長不減子形如寒𤓰似冬𤓰也長七¶
八寸徑四五寸萼復覆生頂言發萼而得成實此不取¶
萬世如故若取子而留萼萼復生子如初年月復成熟¶
復二年則成萼則復生子其子形如甘瓤少&KR0008;(音/練)甘美¶
食之令人身澤不可過三升令人㝠醉半日乃醒木髙¶
人取不能得唯木下有多羅之人緣能得之(多羅/國名)一名¶
無葉世人後生不見葉謂之無葉也一名綺縞人見無¶
葉謂之綺縞(出神/異經)¶
<pb:KR3l0118_WYG_410-4a>¶
　　　　波&KR0218;婆樹實¶
波&KR0218;婆樹出拂林國呼為阿薩嚲樹長五六丈皮色青¶
緑葉極光浄冬夏不凋無花結實其實従樹莖出大如¶
冬𤓰有皮裹之殻上有刺瓤至甘甜可食核大如棗一¶
實有數枚核中仁如粟黄炒之食甚美(出酉陽/雜俎)¶
　　　　瞻波異果¶
瞻波國有人牧牛百餘頭有一牛離羣忽失所在至暮¶
方歸形色鳴吼異常牛主異之明日遂獨行主因隨之¶
<pb:KR3l0118_WYG_410-4b>¶
入一穴行五六里豁然明朗花木皆非人間所有牛於¶
一處食草草不可識有果作黄金色牧牛人竊將還為¶
鬼所奪又一日復往取此果至穴鬼復欲奪其人急吞¶
之身遂暴長頭纔出身塞於穴數日化為石(出酉陽/雜俎)¶
　　　　神仙李¶
防陵楚山有朱神李圃三十六所潘岳閒居賦云房陵¶
朱神之李又李尤果賦云三十六之朱李蓋仙李縹而¶
神李紅陸士衡果賦云中山之縹李是也(出述/異記)¶
<pb:KR3l0118_WYG_410-5a>¶
　　　　武陵桃李¶
武陵源在呉中山中無他木盡生桃李俗呼為桃李源¶
源上有石洞洞中有乳水世傳秦亂呉人於此避難者¶
食桃李實者皆得仙去(出述/異記)¶
　　　　金李¶
杜陵有金李李之大者謂之夏李尢小者謂之鼠李(出/述)¶
(異/記)¶
　　　　漢帝杏¶
<pb:KR3l0118_WYG_410-5b>¶
濟南郡之東南有分流山山上多杏大如梨色黄如橘¶
土人謂之漢帝杏亦曰金杏(出酉陽/雜俎)¶
　　　　仙人杏¶
杏圃洲南海中多杏海上人云仙人種杏處漢時嘗有¶
人舟行遇風泊此洲五六日日食杏故免死云洲中有¶
冬杏王充果賦云冬實之杏春熟之甘晉郭太儀果賦¶
云杏或冬而實(出述/異記)¶
　　　　御李子¶
<pb:KR3l0118_WYG_410-6a>¶
許昌節使小㕔是故魏景福殿董卓亂魏武挟令&KR0118;帝¶
自洛都許許州有小李子色黄大如櫻桃謂之御李子¶
即獻時所植至今有焉(出述/異記)¶
　　　　朱李¶
魏文帝安陽殿前天降朱李八枚啖一枚數日不食今¶
李種有安陽李大而甘者即其種也(出述/異記)¶
　　　　兎頭柰¶
白柰出涼州野豬澤大如兎頭(出酉陽/雜俎)¶
<pb:KR3l0118_WYG_410-6b>¶
　　　　脂衣柰¶
脂衣柰漢時紫柰大如升核紫花青研之有汁可漆或¶
著衣不可浣(出酉陽/雜俎)¶
　　　　朱柰¶
唐貞觀年中頓邱縣有一賢者於黄河渚上拾菜得一¶
樹子僅大如指持歸蒔之三年乃結子五顆味狀如柰¶
又似林檎多汁異常酸美送縣縣上州以其奇味乃進¶
之上賜綾一十匹後樹長成漸至三百顆每年進之號¶
<pb:KR3l0118_WYG_410-7a>¶
曰朱柰至今存徳具博等州取其枝接所在豐足人以¶
為従西域浮来礙渚而住矣(出朝野/僉載)¶
　　　　文林果¶
唐永徽中魏郡臨黄王國村人王方言嘗於河中灘上¶
拾得一小樹栽埋之及長乃林檎也實大如小黄瓠色¶
白如玉間以珠㸃亦不多三數而已有如纈實為奇果¶
光眀瑩目又非常美紀王慎為曹州刺史有得之獻王¶
王貢於髙宗以為朱柰又名五色林檎或謂之聫珠果¶
<pb:KR3l0118_WYG_410-7b>¶
種於苑中西域老僧見之云是奇果亦名林檎上大重¶
之賜王方言文林郎亦號此果為文林郎果俗云頻婆¶
果河東亦多林檎秦中亦不少河西諸郡亦有林檎皆¶
小於文林果(出洽/聞記)¶
　　　　聖柰¶
河州鳯林關有靈巖寺每七月十五日溪穴流出聖柰¶
大如盞以為常(出洽/聞記)¶
　　　　木桃¶
<pb:KR3l0118_WYG_410-8a>¶
桃之大者木桃詩云投我以木桃是也(出述/異記)¶
　　　　東方村桃¶
東方村有桃樹其子徑三尺二寸和核羮食之令人益¶
夀食核中仁可以治𠻳小桃溫潤既𠻳人食之即止也¶
(出神/異記)¶
　　　　仙桃¶
出郴州蘇躭仙壇有人至心求之者桃落壇上或至五¶
六顆形似石塊赤黄色破之如有核三重研飲之愈衆¶
<pb:KR3l0118_WYG_410-8b>¶
疾尤治邪氣(出酉陽/雜俎)¶
　　　　勾桃¶
鄴華林苑勾桃子重三觔或二觔半亦有名梨者比衆¶
果氣味甘美入口消釋人間有名果季龍作蝦蟇車四¶
箱廣一丈深一丈合土載中植之則無不生也(出洽/聞記)¶
　　　　一石桃¶
吐谷渾桃大如石甕(出洽/聞記)¶
　　　　偏桃¶
<pb:KR3l0118_WYG_410-9a>¶
偏桃出波斯國波斯呼為婆淡樹長五六丈圍四五尺¶
葉似桃而濶大三月開花白色花落結實狀如桃子而¶
形偏其肉苦澁不堪噉核中仁甘甜西域諸國並珍之¶
(出酉陽/雜俎)¶
　　　　王母桃¶
王母桃洛陽華林園内有之十月始熟形如括簍俗語¶
曰王母甘桃食之解勞亦名西王母桃(出酉陽/雜俎)¶
　　　　食桃核¶
<pb:KR3l0118_WYG_410-9b>¶
楊子留後呉堯卿家有傭賃者役之既乆一日持一大¶
桃核可容數升以獻堯卿堯卿知其異稍磨之取食食¶
盡頗覺輕徤堯卿為吏貪猥殘虐畢師鐸之難投所居¶
後閣井中死師鐸求得類堯卿者殺之後有得其故居¶
者竊知其屍在井中取而得之舉體皆腐壊而藏府有¶
成金者(出稽/神録)¶
　　　　韶子¶
初寧縣里有石榆子一名山棗又時呼為韶子也(出南/越志)¶
<pb:KR3l0118_WYG_410-10a>¶
　　　　羅浮甘子(二/種)¶
羅浮甘子唐開元中始有山僧種於南樓寺其後進獻¶
幸蜀奉天之嵗皆不結實(出國/史補)¶
　　　　天寳甘子¶
唐天寳十年上謂幸臣曰近於宫内種甘子數株今秋¶
結實一百五十顆與江南蜀道所進不異宰臣賀表曰¶
雨露所均混天區而齊被草木有性憑地氣而潛通故¶
得資江外之珍果為禁中之華實相傳云元宗幸蜀年¶
<pb:KR3l0118_WYG_410-10b>¶
羅浮甘子不實嶺南有蟻大於秦中馬蟻結巢於甘樹¶
實時常循其上故甘皮薄而滑往往甘實在巢中冬深¶
取之味數倍於常者(出酉陽/雜俎)¶
　　　　北方棗¶
北方荒中有棗林焉其髙五十丈敷張枝條數里餘疾¶
風不能偃雷電不能摧其子長六七寸圍過其長熟色¶
如朱乾之不縮氣味潤澤殊於常棗食之可以安軀益¶
氣故方書云此棗枝條盛於常棗亦益氣安軀赤松子¶
<pb:KR3l0118_WYG_410-11a>¶
云北方大棗味有殊既可益氣又安軀(出神/異記)¶
　　　　西王母棗¶
鄴華林苑中西王母棗冬夏有葉九月生花臘月乃熟¶
三子一尺又有圭角亦三子一尺(出洽/聞記)¶
　　　　仙人棗¶
晉時太倉南有翟泉西有華林園園有仙人棗長五寸¶
核細如針(出酉陽/雜俎)¶
　　　　仲思棗¶
<pb:KR3l0118_WYG_410-11b>¶
信都獻仲思棗四百枚棗長四五寸圓紫色細又縐細¶
核肥有味賢於青州棗北齊時有仙人仲思得此棗種¶
之亦名仙棗時海内唯有數樹(出大業/拾遺)¶
　　　　波斯棗¶
波斯棗出波斯國波斯呼為窟莽樹長三四丈圍五六¶
尺葉如土藤不凋二月生花狀如蕉花有兩甲漸漸開¶
罅中有十餘房子長二尺黄白色有核熟則紫黒狀類¶
乾棗味甜如飴可食(出酉陽/雜俎)¶
<pb:KR3l0118_WYG_410-12a>¶
　¶
　¶
　¶
　¶
　¶
　¶
　¶
　¶
<pb:KR3l0118_WYG_410-12b>¶
　¶
　¶
　¶
　¶
　¶
　¶
　¶
　太平廣記卷四百十¶
