# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:26.710547
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三百五十二
<pb:KR3l0118_WYG_352-1a>¶
欽定四庫全書¶
　太平廣記卷三百五十二　宋　李昉等　編¶
　　鬼三十七¶
　　　牟頴　　　　游氏子　　　李雲¶
　　　鄭總　　　　王紹　　　　王鮪¶
　　　李戴仁　　　劉璪　　　　李矩¶
　　　陶福　　　　巴川崔令　　馮生¶
　　　　牟頴¶
<pb:KR3l0118_WYG_352-1b>¶
洛陽人牟頴少年時因醉誤出郊野夜半方醒息於路¶
傍見一發露骸骨穎甚傷念之達曙躬自掩埋其夕夢¶
一少年可二十已來衣白練衣仗一劔拜頴曰我疆寇¶
耳平生恣意殺害作不平事近與同軰争遂為所害埋¶
於路傍久經風雨所以發露蒙君復藏我故來謝君我¶
生為兇勇人死亦為兇勇鬼若能容我棲託但君毎夜¶
微奠祭我我常應君指使我既得託於君不至飢渴足¶
得令君所求狥意也穎夢中許之及覺乃試設祭饗暗¶
<pb:KR3l0118_WYG_352-2a>¶
以祀禱祈夜又夢鬼曰我已託君矣君毎欲使我即呼¶
赤丁子一聲輕言其事我必應聲而至也穎遂毎潛告¶
令竊盜盜人之財物無不應聲遂意後致富有金寳一¶
日頴見鄰家婦有美色愛之乃呼赤丁子令竊焉鄰婦¶
至半夜忽自外踰垣而至頴驚起欵曲問其所由來婦¶
曰我本無心忽夜被一人擒我至君室忽如夢覺我亦¶
不知何怪也不知何計却得還家悲泣不已頴甚閔之¶
潛留數日而其婦家人求訪極切至於告官頴知之乃¶
<pb:KR3l0118_WYG_352-2b>¶
與婦人詐謀令婦人出别墅却自歸言不知被何妖精¶
取去今却得廻婦人至家後再毎三夜或五夜依前被¶
一人取至頴家不至曉即却送歸經一年家人皆不覺¶
婦人深怪頴有此妖術後因至切問於頴曰若不白我¶
我必自發此事頴遂具述其實鄰婦遂告於家人共圖¶
此患家人乃宻請一道流潔浄作禁法以伺之赤丁子¶
方夜至其門見符籙甚多却反白於頴曰彼以正法拒¶
我但力微耳與君力争當惡取此婦人此來必須不放¶
<pb:KR3l0118_WYG_352-3a>¶
囘也言訖復去須臾鄰家飄風驟起一宅俱黒色但是¶
符籙禁法之物一時如掃復失婦人至曙其夫遂告官¶
同來頴宅擒捉頴乃携此婦人逃不知所之(出瀟/湘錄)¶
　　　　游氏子¶
許都城西之北陬有趙將軍宅主父既沒子孫流移其¶
處遂凶莫敢居者親近乃牓於里門曰有居得者便相¶
奉乾符初許有游氏子者性剛悍拳捷過人見牓曰僕¶
猛士也縱奇妖異鬼必有以制之時盛夏既夕携劔而¶
<pb:KR3l0118_WYG_352-3b>¶
入室宇深䆳前庭廣袤游氏子設簟庭中絺綌而坐一¶
鼔盡閴寂無驚游氏子倦乃枕劔面堂而卧再鼓將半¶
忽聞軋然開後門聲蠟炬齊列有役夫數十於堂中洒¶
掃闢前軒張朱簾繡幕陳筵席寳器異香馥於簷楹游¶
子心謂此小魅耳未欲廹之將觀其終少頃執樂器紆¶
朱紫者數十軰自東廂升階歌舞妓數十軰自後堂出¶
入于前堂紫衣者居前朱綠衣白衣者次之亦二十許¶
人言笑自若揖讓而坐於是絲竹合奏飛觴舉白歌舞¶
<pb:KR3l0118_WYG_352-4a>¶
間作游氏子欲前突擒其渠魁將起乃覺髀間為物所¶
壓冷且重不能興欲大呌口哆而不能聲但觀堂上歡¶
洽直至嚴鼓席方㪚燈火既滅寂爾如初游氏子駭汗¶
心悸匍伏而出至里門良乆方能語其宅後卒無敢居¶
者(出三水/小牘)¶
　　　　李雲¶
前南鄭縣尉李雲於長安求納一姬其母未許雲曰予¶
誓不婚乃許之號姬曰楚賔數年後姬卒卒後經嵗遂¶
<pb:KR3l0118_WYG_352-4b>¶
婚前南鄭令沈氏女及婚日雲方浴于浄室見楚賔執¶
一藥來徑前謂雲曰誓余不婚今又與沈家作女壻無¶
物奉贈君香一帖以資浴湯瀉藥末入浴斛中釵子攪¶
水訖而去雲甚覺不安困羸不能出浴遂卒肢體如綿¶
筋骨並㪚(出聞/奇録)¶
　　　　鄭總¶
進士鄭總以妾病欲不赴舉妾曰不可為一婦人而廢¶
舉固請之總遂入京其春下第東歸及家妾卒既葬旬¶
<pb:KR3l0118_WYG_352-5a>¶
月後夜深偶來寢聞室外有人行聲開户觀之乃亡妾¶
也召入室而坐問其所要但求好茶總自烹與之啜訖¶
總以小兒女已睡欲呼與相見妾曰不可渠年小恐驚¶
之言訖辭去纔出户不見(出聞/奇錄)¶
　　　　王紹¶
明經王紹夜深讀書有人隔窓借筆紹借之於窓上題¶
詩曰何人窓下讀書聲南斗闌干北斗横千里思家歸¶
不得春風腸斷石頭城詩訖寂然無聲乃知非人也(出/聞)¶
<pb:KR3l0118_WYG_352-5b>¶
(奇/録)¶
　　　　王鮪¶
鳳翔少尹王鮪禮部侍郎凝之叔父也年十四五與童¶
兒軰戲於果園竹林下見二枯首為糞壤所沒乃令小¶
僕擇浄地瘞之祭以酒饌其後數夕陰晦忽聞窓外窸¶
窣有聲良乆問之云某等受君深恩免在蕪穢未知所¶
酬聊願驅策爾後凡有吉凶肸蠁間必來報如此數年¶
遂與靈物通徹崔珙為度支使雅知於鮪一夕留飲家¶
<pb:KR3l0118_WYG_352-6a>¶
釀酒酣稍歡云有妓善歌者令召之良乆不至珙自入¶
視之云理粧纔罷忽病心痛請飲湯而出珙復坐鮪具¶
言歌者儀貌珙怪問之云適見一人著短綾緋衣控馬¶
而去語未畢家僕報中惡救不返矣珙甚悲之鮪宻言¶
有一事或可活之須得白牛頭及酒一斛因召左右試¶
令求覓有度支所用甚幹事以善價取之不踰時而至¶
鮪令扶歌者置於浄室榻上前以大盆盛酒横取板安¶
牛頭於其上設席焚香宻封其户且誡曰専伺之曉鼔¶
<pb:KR3l0118_WYG_352-6b>¶
一動聞牛吼當急開户可以活矣鮪遂去禁鼓忽鳴果¶
聞牛吼開户視之歌者㣲喘盆酒悉乾牛怒目出於外¶
數日方能言云其夕治粧既畢有人促召出門乘馬而¶
行約數里見室宇華麗開筵張樂四座皆朱紫少年見¶
歌者至大喜致於妓席歡笑方洽忽聞有人大呼聲振¶
庭廡座者皆失色相視妓樂俱罷俄見牛頭人長丈餘¶
執㦸徑趨而出無不狼狽而走唯歌者在焉牛頭引於¶
階前背負而出行十數步忽覺卧於室内珙後宻詢其¶
<pb:KR3l0118_WYG_352-7a>¶
事鮪終不言(出劇/談録)¶
　　　　李戴仁¶
江河邊多倀鬼往往呼人姓名應之者必溺乃死魂者¶
誘之也李戴仁嘗維舟於枝江縣曲浦中月色皎然忽¶
見一嫗一男子出水面四顧失聲云此有生人遽馳水¶
面若履平地登岸而去當陽令蘇汭居江陵嘗夜歸月¶
明中見一美人被髮所著裾裾殆似水濕汭戲云非江¶
倀耶婦人怒曰喚我作鬼奔而逐之汭走遇更廵方止¶
<pb:KR3l0118_WYG_352-7b>¶
見婦却返所來之路(出北夢/瑣言)¶
　　　　劉璪¶
漢江北鄧州界地名穴口本無鎭戍有小河南流入于¶
漢久為沙擁水道甚隘前江陵令劉璪丙子嵗往彼州¶
訪親知至穴口宿舊知韓氏家家人曰鄰村張家新婦¶
卒來三日適來却活主人蹔往省之至夜韓家歸云張¶
婦為側近廟神召去見其中外親眷亡者咸在焉為廟¶
神造軍頓無人作餅故令召來見㕔上門外將士列坐¶
<pb:KR3l0118_WYG_352-8a>¶
言開穴口江水士卒踣沙手皆血流供頓畢乃放囬鄉¶
里未之信不久沙壖相次摧墊江路乃通(出北夢/瑣言)¶
　　　　李矩¶
成汭鎮荆州有墊江縣令崔令與主簿李矩不協鄰於¶
水火一旦羣盜劫縣殺崔令賊過後矩入宅檢校有一¶
㕔子方避賊見矩以為與賊通明日言鎮將衆咸知矩¶
與崔失歡頗疑之執送中州推問不伏遂解送江陵禁¶
右廂獄廂吏速於具獄推吏常某言於判官范某曰李¶
<pb:KR3l0118_WYG_352-8b>¶
矩詆讕須栲䆒之范固不許常竟鍛鍊以成之矩臨刑¶
戒家人多燒紙筆訟於地下纔一月常某暴亡後李矩¶
主簿見身范見矩至曰某受判官深恩非敢造次但㝠¶
府只要為證耳及妻子以誠祈之乞容旬月區分家事¶
雖無痛苦飲食如常但困憊踰月而卒(出北夢/瑣言)¶
　　　　陶福¶
蜀將陶福少年無賴偷狗屠牛後立功至郡守屯戍興¶
元府之西縣暴得疾急命從人朱軍將詣府迎醫李令¶
<pb:KR3l0118_WYG_352-9a>¶
藹令藹與朱軍將連騎馳往至夜抵西縣近郭諸葛亮¶
廟前見秉炬三對前道擁一人步行荷挍縶縳衆人相¶
從後有陶親叟抱衣裘而隨之令藹先未識陶福朱軍¶
將指謂令藹曰此是我家太尉胡為如此逡巡恐悚亦¶
疑是鬼曉至其營已聞家人哭聲向來執録乃福之魂¶
也(出北夢/瑣言)¶
　　　　巴川崔令¶
合州巴川縣亂後官舍殘毁移居寨中稍可自固崔某¶
<pb:KR3l0118_WYG_352-9b>¶
為令嘗有徤卒盜寨木令擒送鎮将斬之卒家先事壁¶
山人卒死神乃與令家為祟或見形往來或空中詬罵¶
擲火毁器錢帛衣服無故遺失箱篋鏁閉如初其中衣¶
服率皆剪碎求方術禳解都不能制令罷官還千里鬼¶
亦隨之又日夕飲食與人無異一家承事不敢有怠費¶
用甚多吏力將困忽一旦舉家聞大鳥鼔翼之聲止于¶
屋久之空中大呼自稱大王曰汝比有災值我雍溪兄¶
弟非理破除汝家活計損失財物作諸怪異計汝必甚¶
<pb:KR3l0118_WYG_352-10a>¶
畏之今已遣去矣汝災盡福生吾自來暫駐亦將不久¶
且借天蓬龕子中居此天蓬樣極好借上天上傳寫一¶
本三五日即送來數日後置天蓬於舍簷上自此日夕¶
常在恒與主人語令小大誦詩賦作音樂一一隨聲唱¶
之所誦文字或有謬誤必為改正其言多勸人為善亦¶
令學氣術修道或云尋常乗鶴往來天上初邑中有羣¶
鶴現神云數内只有兩隻真鶴我所騎來其餘皆常鳥¶
矣又自云姓張毎日飲食與人無異有女名錦繡娘及¶
<pb:KR3l0118_WYG_352-10b>¶
妻妾食物所費亦不少凡見善人君子即肯與言稍强¶
暴之人即不與語亦云上天去忽有醉僧健卒三人來¶
謁之言詞無度有所淩毁因不語僧去後徐謂人曰此¶
僧食狗肉兇暴無良不欲共語人之所行善惡災福言¶
無不中至于小名第行一一皆知細問之即以他語為¶
對未知是何神也(出錄/異記)¶
　　　　馮生¶
遂寕有馮生見鬼知人吉凶潁川陳絢為武信軍留後¶
<pb:KR3l0118_WYG_352-11a>¶
而劉知俊代之捃其舊事馮謂絢曰劉公雖號元戎前¶
無幢節殆不久乎幸勿憂也未踰嵗而知俊被殺有林¶
泳者閩人常謂其僚友曰安有生人而終日見鬼乎無¶
聽其祅馮聞之對衆謂之曰君為官多不克終葢曽殺¶
一女人為祟以公祿夀未盡莫致其便我能言其姓名¶
公信之乎於是慚懼言誠於馮許為解其寃也(出北夢/瑣言)¶
　¶
　¶
<pb:KR3l0118_WYG_352-11b>¶
　¶
　¶
　¶
　¶
　¶
　¶
　¶
　太平廣記卷三百五十二¶
