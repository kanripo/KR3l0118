# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:20.447749
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷一百四
<pb:KR3l0118_WYG_104-1a>¶
欽定四庫全書¶
　太平廣記卷一百四¶
　　報應三¶
　　　于昶　　　　裴宣禮　　　吴思𤣥¶
　　　銀山老人　　崔文簡　　　姚待¶
　　　吕文展　　　長安縣繫囚　李虚¶
　　　盧氏　　　　陳利賔　　　王宏¶
　　　田氏¶
<pb:KR3l0118_WYG_104-1b>¶
　　　　于昶¶
唐于昶天后朝任并州録事叅軍每至一更後即喘息¶
流汗二更後愈妻栁氏將召醫工昶密曰自無他苦但¶
晝决曹務夜判冥司事力不任耳每知有災咎即隂為¶
之備都不形言凡六年後丁母艱持金剛經更不復為¶
冥吏曰極言此功徳力令子孫諷轉後為慶州司馬年¶
八十四將終忽聞異香非代所有謂左右曰有聖人迎¶
我往西方言訖而没(出報/應記)¶
<pb:KR3l0118_WYG_104-2a>¶
　　　　裴宣禮¶
唐裴宣禮天后朝為地官侍郎常持金剛經坐事被繫¶
宣禮憂迫唯至心念經枷鏁一旦自脫推官親訪之遂¶
得雪免御史任植同禁亦念經獲免(出報/應記)¶
　　　　吴思𤣥¶
唐吴思𤣥天后朝為太學博士信釋氏持金剛經日兩¶
遍多有靈應後稍怠日夜一遍思𤣥在京病有巫褚細¶
兒言事如神星下祈禱思𤣥往就見細兒驚曰公有何¶
<pb:KR3l0118_WYG_104-2b>¶
術鬼見皆走思𤣥私負知是經力倍加精勵日念五遍¶
兄疾醫無效思𤣥至心念經三日而愈思𤣥曽於渭橋¶
見一老人年八十餘著麄縗服問之曰為所生母也思¶
𤣥怪之答曰母年四十三時有異僧教云汝欲長夀否¶
但念金剛經母即發心日念兩遍終一百七姨及鄰母¶
誦之並過百嵗今遵母業已九十矣(出報/應記)¶
　　　　銀山老人¶
饒州銀山採戸逾萬並是草屋延和中火發萬室皆盡¶
<pb:KR3l0118_WYG_104-3a>¶
唯一家居中火獨不及時本州楊體幾自問老人老人¶
對曰家事佛持金剛經(出報/應記)¶
　　　　崔文簡¶
唐崔文簡先天中任坊州司馬屬吐蕃奄至州城同被¶
驅掠鏁械甚嚴至心念經三日鏁忽自開虜疑有奸箠¶
撻具以實對問云汝有何術答云念金剛經復令鏁之¶
念未終又解衆皆嘆異遂送出境(出報/應記)¶
　　　　姚待¶
<pb:KR3l0118_WYG_104-3b>¶
唐姚待梓州人常持金剛經并為母造一百部忽有鹿¶
馴戲見人不驚犬亦不吠逡巡自去有人宰羊呼待同¶
食食了即死使者引去見一城門上有額遂令入見王¶
王呼何得食肉待云雖則食肉比元持經王稱善曰既¶
能持經何不斷肉遂得生為母冩經有屠兒李廻奴請¶
一卷焚香供養迴奴死後有人見於冥間枷鏁自脫亦¶
生善道(出報/應記)¶
　　　　吕文展¶
<pb:KR3l0118_WYG_104-4a>¶
唐吕文展開元三年任閬中縣丞雅好佛經尤專心持¶
誦金剛經至三萬餘遍靈應竒異年既衰暮三牙并落¶
念經懇請牙生如舊在閬中時屬亢旱刺史劉浚令祈¶
雨僅得一遍遂獲沛然又苦霖潦别駕使祈晴應時便¶
霽前後證驗非一不能徧舉(出報/應記)¶
　　　　長安縣繫囚¶
唐長安縣死囚入獄後四十餘日誦金剛經不輟口臨¶
決脫枷枷頭放光長數十丈照耀一縣縣令奏聞𤣥宗¶
<pb:KR3l0118_WYG_104-4b>¶
遂釋其罪(出廣/異記)¶
　　　　李虛¶
唐開元十五年有敕天下村坊佛堂小者並拆除功徳¶
移入側近佛寺堂大者皆令閉封天下不信之徒並望¶
風毁拆雖大屋大像亦殘毁之敕到豫州新息令李虛¶
嗜酒倔強行事違戾方醉而州符至仍限三日報虛見¶
大怒便約胥正界内毁拆者死於是一界並全虚為人¶
好殺愎戾行必違道當時非惜佛宇也但以忿恨故全¶
<pb:KR3l0118_WYG_104-5a>¶
之全之亦不以介意嵗餘虚病數日死時正暑月隔宿¶
即歛明日將殯母與子繞棺哭之夜乆哭止聞棺中若¶
指爪戞棺聲初疑鼠未之悟也斯須増甚妻子驚走母¶
獨不去命開棺左右曰暑月恐壊母怒促開之而虚生¶
矣身頗瘡爛於是浴而將養之月餘平復虚曰初為兩¶
卒拘至王前王不在見階前典吏乃新息吏也亡經年¶
矣見虚拜問曰長官何得來虚曰適被録而至吏曰長¶
官平生唯以殺害為心不知罪福今當受報將若之何¶
<pb:KR3l0118_WYG_104-5b>¶
虚聞懼請救之吏曰去嵗拆佛堂長官界内獨全此功¶
德彌大長官雖死亦不合此間追攝少間王問更勿多¶
言但以此對虚方憶之頃王坐主者引虚見王王曰索¶
李明府善惡簿來即有人持一通案至大合抱有二青¶
衣童子亦隨文案王命啓牘唱罪階吏讀曰專好割羊¶
脚吏曰合杖一百仍割其身肉百斤王曰可令割其肉¶
虚曰去嵗有敕拆佛堂毁佛像虚界内獨存之此功徳¶
可折罪否王驚曰審有此否吏曰無新息吏進曰有福¶
<pb:KR3l0118_WYG_104-6a>¶
簿在天堂可檢之王曰促檢殿前垣南有樓數間吏登¶
樓檢之未至有二僧來至殿前王問師何所有一答曰¶
常誦金剛經一曰常讀金剛經王起合掌曰請法師登¶
階王座之後有二高座右金左銀王請誦者坐金座讀¶
者坐銀座坐訖開經王合掌聽之誦讀將畢忽有五色¶
雲至金座前紫雲至銀座前二僧乗雲飛去空中遂滅¶
王謂階下人曰見二僧乎皆生天矣於是吏檢善簿至¶
唯一紙因讀曰去嵗敕拆佛堂新息一縣獨全合折一¶
<pb:KR3l0118_WYG_104-6b>¶
生中罪延年三十仍生善道言畢罪簿軸中火出焚燒¶
之盡王曰放李明府歸仍敕兩吏送出城南門見夾道¶
並高樓大屋男女雜坐樂飲笙歌虚好絲竹見而恱之¶
兩吏謂曰急過此無顧顧當有損虚見飲處意不能忍¶
行佇立觀之店中人呼曰來吏曰此非善處既不相取¶
信可任去虚未悟至飲處人皆起就坐奏絲竹酒至虚¶
酧酢畢將飲之乃一杯糞汁也臭&KR0126;特甚虚不肯飲即¶
有牛頭獄卒出於牀下以叉刺之洞胸虚遽連飲數杯¶
<pb:KR3l0118_WYG_104-7a>¶
乃出吏引虚南入荒田小徑中遙見一燈炯然燈旁有¶
大坑昏黒不見底二吏推墮之遂蘇李虚素性兇頑不¶
知罪福而被酒違戾以全佛堂明非已之本心也然猶¶
身得生天火焚罪簿獲福若此非為善之報乎與夫日¶
夜精勤孜孜為善既持僧律常行佛言而不離生死未¶
之有也(出紀/聞)¶
　　　　盧氏¶
唐開元中有盧氏者寄住&KR0632;州晝日閒坐㕔事見二黄¶
<pb:KR3l0118_WYG_104-7b>¶
衫人入門盧問為誰答曰是里正奉帖追公盧甚愕然¶
問何故相追因求帖觀見封上作衛縣字遂開文字錯¶
謬不復似人書怪而詰焉吏言奉命相追不知何故俄¶
見馬已備在堦下不得已上馬去顧見其屍坐在牀上¶
心甚惡之倉卒之際不知是死又見馬出不由門皆行¶
墻上乃驚愕下泣方知必死恨不得與母妹等别行可¶
數十里至一城城甚壯麗問此何城吏言乃王國即追¶
君所司入城後吏欲將盧見王經一院過問此何院吏¶
<pb:KR3l0118_WYG_104-8a>¶
曰是御史大夫院因問院大夫何姓名云姓李名某盧¶
驚喜白吏曰此我表兄令吏通刺須臾便出相見甚喜¶
具言平昔延入坐語大夫謂曰弟之念誦功徳甚多良¶
由金剛經是聖教之&KR0487;髓乃深不可思議功徳者也盧¶
初入院中見數十人皆是衣冠其後大半繫在網中或¶
無衣或露頂盧問此悉何人云是陽地衣冠網中悉縁¶
罪重弟若能為一說法見之者悉得昇天遂命取高座¶
令盧昇坐誦金剛般若波羅&KR0097;經網中人已有出頭者¶
<pb:KR3l0118_WYG_104-8b>¶
至半之後皆出地上或褒衣大袖或乗車御雲誦既終¶
往生都盡及入謁見王呼為法師致敬甚厚王云君大¶
不可思議筭又不盡歎念誦之功尋令向吏送之廻既¶
至舍見家人披頭哭泣尸臥地上心甚惻然俄有一婢¶
從庭前入堂吏令隨上堦及前魂神忽已入體因此遂¶
活(出廣/異記)¶
　　　　陳利賔¶
陳利賔者㑹稽人弱冠明經擢第善屬文詩尤為時重¶
<pb:KR3l0118_WYG_104-9a>¶
釋褐長城尉少誦金剛經每至厄難多獲其助開元中¶
賔自㑹稽江行之東陽㑹天乆雨江水瀰漫賔與其徒¶
二十餘船同發乘風掛㠶須臾天色昩暗風勢益壯至¶
界石竇上水決閼衆流而下波濤衝擊勢不得泊其前¶
輩二十餘舟皆至竇口而敗舟人懼利賔忙遽誦金剛¶
經至潨流所忽有一物狀如赤龍横出扶舟因得上議¶
者為誦經之功(出廣/異記)¶
　　　　王宏¶
<pb:KR3l0118_WYG_104-9b>¶
王宏者少以漁獵為事唐天寶中嘗放鷹逐兎走入穴¶
宏隨探之得金剛般若經一卷自此遂不獵云(出廣/異記)¶
　　　　田氏¶
易州叅軍田氏性好畋獵恒養鷹犬為事唐天寶初易¶
州放鷹於叢林&KR0068;上見一卷書取視之乃金剛經也自¶
爾發心持誦數年已誦二千餘遍然畋獵亦不輟後遇¶
疾暴卒數日被追至地府見諸鳥獸周迴數畝從已徵¶
命頃之隨到見王問罪何多也田無以對王令所由領¶
<pb:KR3l0118_WYG_104-10a>¶
往推問其徒十人至吏局吏令啓口以一丸藥擲口中¶
便成烈火遍身須臾灰滅俄復成人如是六七輩至田¶
氏累三丸而不見火狀吏乃怪之復引見王具以實白¶
王問在生作何福業田氏云初以畋獵為事王重問云¶
在生之時於易州&KR0068;上得金剛經持誦已二千餘遍王¶
云正此滅一切罪命左右檢田氏福簿還白如言王自¶
令田氏誦經纔三紙迴視庭中禽獸並不復見誦畢王¶
稱美之云誦二千遍延十五年夀遂得放還(出廣/異記)¶
<pb:KR3l0118_WYG_104-10b>¶
　¶
　¶
　¶
　¶
　¶
　¶
　¶
　太平廣記卷一百四¶
