# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:19.246095
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷四十二
<pb:KR3l0118_WYG_042-1a>¶
欽定四庫全書¶
　太平廣記卷四十二¶
　　神仙四十二¶
　　　賀知章　　　蕭穎士　　　李仙人¶
　　　何諷　　　　黄尊師　　　裴老¶
　　　李虞　　　　夏侯𨼆者　　權同休¶
　　　　賀知章¶
賀知章西京宣平坊有宅對門有小板門常見一老人¶
<pb:KR3l0118_WYG_042-1b>¶
乗驢出入其間積五六年視老人顔色衣服如故亦不¶
見家屬詢問里巷皆云是西市賣錢貫王老更無他業¶
察其非凡也常因暇日造之老人迎接甚恭謹唯有童¶
子為所使耳賀則問其業老人隨意問答因與往來漸¶
加禮敬言論漸密遂云善黄白之術賀素信重願接事¶
之後與夫人持一明珠自云在鄉日得此珠保惜多時¶
特上老人求説道法老人即以明珠付童子令市餅來¶
童子以珠易得三十餘胡餅遂延賀賀私念寳珠特以¶
<pb:KR3l0118_WYG_042-2a>¶
輕用意甚不快老人曰夫道者可以心得豈在力爭慳¶
惜未止術無由成當須深山窮谷勤求致之非市朝所¶
授也賀意頗悟謝之而去數日失老人所在賀因求致¶
仕入道還鄉(出原/化記)¶
　　　　蕭穎士¶
功曹蕭穎士常密遊於陳留逆旅方食之次忽見老翁¶
鬚鬂皓然眉目尤異至門目蕭久之微有嘆息又似相¶
識蕭疑其意遂起揖問老人曰觀郎君狀貌有似一人¶
<pb:KR3l0118_WYG_042-2b>¶
不覺愴然耳蕭問似何人老人曰郎君一似齊鄱陽王¶
王即蕭八代祖遂驚問曰王即某八代祖因何識之老¶
人泣曰某姓左昔為鄱陽書佐偏蒙寵遇遭李明之難¶
遂爾逃亡茍免患耳因入山修道遂得度世適驚郎君¶
乃不知是王孫也遂相與泣蕭敬異之問其年乃三百¶
二十七年矣良久乃别今在灊山時出人間後不知所¶
之(出原/化記)¶
　　　　李仙人¶
<pb:KR3l0118_WYG_042-3a>¶
洛陽髙五娘者美於色再嫁李仙人李仙人即天上謫¶
仙也自與髙氏結好恒居洛陽以黄白自業髙氏能傳¶
其法開元末髙李之睦已五六載後一夕五鼓後聞空¶
中呼李一聲披衣出門語畢還謂髙氏曰我天仙也頃¶
以微罪譴在人間耳今責盡天上所由來喚既不得住¶
多年繾綣能不愴然我去之後君宜以黄白自給慎勿¶
傳人不得為人廣有㸃鍊非特損汝亦恐尚不利前人¶
言訖飛去髙氏初依其言後賣銀居多為坊司所吿時¶
<pb:KR3l0118_WYG_042-3b>¶
河南少尹李齊知其事釋而不問密使人召之前後為¶
燒十餘床銀器李以轉聞朝要不一年李及髙皆卒時¶
人以為天罰焉(出廣/異記)¶
　　　　何諷¶
唐建中末書生何諷嘗買得黄紙古書一卷讀之卷中¶
得髮捲規四寸如環無端諷因絶之斷處兩頭滴水升¶
餘燒之作髮氣諷嘗言於道者道者曰吁君固俗骨遇¶
此不能羽化命也據仙經曰蠧魚三食神仙字則化為¶
<pb:KR3l0118_WYG_042-4a>¶
此物名曰脉望夜以規映當天中星星使立降可求還¶
丹取此水和而服之即時換骨上昇因取古書閲之數¶
處蠧漏尋義讀之皆神仙字諷方嘆伏(出原/化記)¶
　　　　黄尊師¶
黄尊師居茅山道術精妙有販薪者於巖洞間得古書¶
十數紙自謂仙書因詣黄君懇請師事黄君納其書不¶
語日遣斫柴五十束稍遲并數不足呵罵及箠擊之亦¶
無怨色一日見兩道士於山石上碁看之不覺日暮遂¶
<pb:KR3l0118_WYG_042-4b>¶
空返黄生大怒罵叱杖二十問其故乃具言之曰深山¶
無人何處得有碁道士果是謾語遂叩頭曰實明日便¶
捉來及去又見碁次乃佯前看因而擒捉二道士并局¶
騰於空中上髙樹唯得碁子數枚道士笑謂曰傳語仙¶
師從與受却法籙因以碁子歸悉言其事黄公大笑乃¶
遣沐浴盡傳法籙受訖辭去不知其終(出逸/史)¶
　　　　裴老¶
唐大厯中有王員外好道術雖居朝列布衣山客日與¶
<pb:KR3l0118_WYG_042-5a>¶
周旋一旦道侣數人在㕔事王君方甚談諧拊掌會除¶
溷裴老𢹂&KR0126;具至王君給使因聞諸客言竊笑之王君¶
僕使皆恠少頃裴老受傭事畢王君將登溷遇於户内¶
整衣似有所白因問何事漸前曰員外大好道王驚曰¶
某實留心於此曰知員外酷好然無所遇適㕔中兩客¶
大是凡流但誑員外希酒食耳王君竦異良久其妻呼¶
罵曰身為朝官乃與此&KR0126;漢結交遣人逐之王君曰天¶
真道流不擇所處裴老請去王君懇邀從容久方許諾¶
<pb:KR3l0118_WYG_042-5b>¶
曰明日來得否曰不得外後日來至期王君潔浄别室¶
以候妻呼曰安有與除厠人親狎如此王君曰尚懼不¶
肯顧我少頃至布袍曵杖頗有𨼆逸之風王君坐語茶¶
酒更進裴老清言間發殊無荷&KR0126;之姿狀曰員外非真¶
好道乃是愛藥耳亦有少分某既來莫要爐火之驗否¶
王君叩頭曰小生酷嗜不敢便有祈請裴指鐵盒可二¶
斤餘曰員外剩取火至以盒分兩片置於其中復以火¶
覆之須臾色赤裴老於布袍角解一小囊取藥兩丸如¶
<pb:KR3l0118_WYG_042-6a>¶
麻粟除少炭撚散盒上却堆火燒之食頃裴老曰成矣¶
令王君僕使之壯者以火筯持出擲於地逡巡乃上上¶
金盒矣色如雞冠王君降堦再拜搕頭陳謝裴老曰此¶
金一兩敵常者三兩然員外不用留轉將布施也别去¶
曰從此亦無復來矣王君拜乞曰末學俗士願&KR0377;丹懇¶
須至仙伯山居中具起居禮裴老曰何用此乃約更三¶
日於蘭陵坊西大菜園後相覔王君亦復及期往至則¶
果見小門扣之黄頭奴出問曰莫是王員外否遂將一¶
<pb:KR3l0118_WYG_042-6b>¶
胡床來令於中門外坐少頃引入有小堂甚清浄裴老¶
道服降堦侍女童十人皆有姿色延上勞問風儀質狀¶
並與前時不同若四十餘人矣茶酒果實甚珍異屋室¶
嚴潔服用精華至晩王君去裴老送出門旬日復來其¶
宅已為他人所賃裴老不知所去也(出逸/史)¶
　　　　李虞¶
信州李員外虞嘗與秀才楊稜遊華山窮搜巖谷時李¶
公未仕及楊君俱有棲遁之志每遇幽賞即吟詠移時¶
<pb:KR3l0118_WYG_042-7a>¶
俄至一小洞巉髙數尺不三四步甚髙路極平易二人¶
欲窮其跡約行四五里擬回又不可且相勉而進更二¶
三里稍明少頃至洞口時已申酉之際川巖草樹不似¶
人間亦有耕者耕者覩二人頗有驚異曰郎君何得到¶
此乃具言之更二里餘有佛堂數人方飲茶次李公等¶
因往求宿内一人曰須報洞主逡巡見有紫衣乘小馬¶
從者四五呵路而至拜起甚雅曰得到此何也一人備¶
述曰此處偏陋請至某居處遂同步而往到一府署多¶
<pb:KR3l0118_WYG_042-7b>¶
竹堂屋坐甚潔人吏數十因自言曰某姓杜名子華逢¶
亂避世遇仙侣居此已數百年矣因止宿飲饌皆甚精¶
豐内有駞羊其狀如牛晝夜論語因問朝廷之事留連¶
累日各遺銀器數事遣使者導之而返曰此可𨼆逸頗¶
能住否二子色難子華笑執手而别且請無漏於人後¶
楊君復往尋其洞穴不可見矣楊君改名儉官至御史¶
謫番禺而卒李公終亦流蕩真仙靈境非所實好不可¶
依名而往也後之君子誡之哉(出逸/史)¶
<pb:KR3l0118_WYG_042-8a>¶
　　　　夏侯𨼆者¶
夏侯𨼆者不知何許人也大中末遊茅山天台間常攜¶
布囊竹杖而已飲食同常人而獨居一室不雜於衆或¶
露宿壇中草間樹下人窺覘之但見雲氣蓊欝不見其¶
身每遊三十五十里登山渡水而閉目善睡同行者聞¶
其鼻鼾之聲而步不差跌足無蹶礙至所止即覺時號¶
作睡仙後不知所終(出神仙/拾遺傳)¶
　　　　權同休¶
<pb:KR3l0118_WYG_042-8b>¶
秀才權同休元和中落第旅逰蘇湖間遇疾貧窘走使¶
者本村墅人顧已一年矣疾中思甘豆湯令其市甘草¶
顧者久而不去但具湯火來秀才且意其怠於祇承復¶
見折樹枝盈握仍再三搓之微近火上忽成甘草秀才¶
心大異之且意必道者良久取麤沙數坏挼捋已成豆¶
矣及湯成與常無異疾亦漸差秀才謂曰予貧迫若此¶
無以寸進因裭垢衣授之可以此辦少酒肉將㑹村老¶
丐少道路資也顧者微笑曰此固不足辦某當營之乃¶
<pb:KR3l0118_WYG_042-9a>¶
斫一枯桑樹成數筐扎聚於盤上噀之遂成牛肉復汲¶
數瓶水傾之乃㫖酒也村老皆醉飽獲束縑五十秀才¶
慙謝顧者曰某本驕稚不識道者今返請為㒒顧者曰¶
予固異人有少失謫于下賤合役于秀才若限不足復¶
須力於他人請秀才勿變常庶卒某事也秀才雖諾之¶
每呼指色上面蹙蹙不安顧者乃辭曰秀才若此果妨¶
某事也因談秀才修短窮達之數且言萬物皆可化者¶
唯淤泥中朱漆筯及髮藥力不能化因不知所之(出酉/陽雜)¶
<pb:KR3l0118_WYG_042-9b>¶
(爼/)¶
　¶
　¶
　¶
　¶
　¶
　¶
　太平廣記卷四十二¶
