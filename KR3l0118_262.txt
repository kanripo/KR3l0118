# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:24.203029
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百六十二
<pb:KR3l0118_WYG_262-1a>¶
欽定四庫全書¶
　太平廣記卷二百六十二¶
　　嗤鄙五¶
　　　崔育　　　　宇文翃　　　韓簡¶
　　　胡令　　　　楊錚　　　　謝柴書¶
　　　郡牧　　　　張咸光　　　長鬚僧¶
　　　道流　　　　三妄人　　　周韋二子¶
　　　不識鏡　　　嚙鼻　　　　助喪禮¶
<pb:KR3l0118_WYG_262-1b>¶
　　　外學歸　　　行弔　　　　癡壻¶
　　　魯人執竿　　齊人學瑟　　市馬¶
　　　昭應書生¶
　　　　崔育¶
唐(闕/)　　前進士崔育以中原亂離客於邊上亦(闕/)¶
　　　　聞輙事輕薄刺郡者亦是朝僚多勉而(闕/)¶
　　　　　牛帶竹笠大如雨席仍牛前遣撾角村(闕/)¶
　　　　　　城郭士女隨觀謂之精怪每謁州郡騎¶
<pb:KR3l0118_WYG_262-2a>¶
(闕/)　　　　　　咍之者怒之者相半至則投刺其名¶
銜(闕/)　　　　　　　　躭酒嗜肉憐葱愛蒜不得已¶
而(闕/)　　　　　　　懸宰視之如土木藩帥郡侯柰¶
之不可(闕/)　　　　　州民臠其肉族其家葢輕薄之¶
所致也(闕/)¶
　　　　宇文翃¶
唐進士宇文翃深慕上科有女及笄國色朝中令及第¶
者(闕/)　　　　　　　餘方謀繼室兄回為諫議(闕/)¶
<pb:KR3l0118_WYG_262-2b>¶
　　　　遂娉女與璠為言於回矣(闕/)¶
　　　　　　滑臺杜志名時有喪遭火幾𤑔棺柩(闕/)¶
　　　　　　　因而延燎杜謂宇文曰魚將化龍(闕/)¶
　　　　　　　有燒(闕/)之事用以譏(闕出北夢/  瑣言)¶
　　　　韓簡¶
唐魏博節度使韓簡性粗質每對文士不曉其說心常¶
耻之乃召一孝㢘講論語至為政篇翌日謂諸從事曰¶
僕近方知古人淳朴年三十方能行立外有聞者無不¶
<pb:KR3l0118_WYG_262-3a>¶
絶倒(出北夢/瑣言)¶
　　　　胡令¶
奉先縣有令姓胡忘其名黷貨靳食僻好博奕邑寄張¶
廵官好尚既同往來頗洽每㑹棊必自旦及暮品格既¶
停略無厭倦然宰君時入中門少頃又來對棊如是日¶
日早入晚歸未嘗設食於張不勝饑凍潛知之時入葢¶
自食而復出及暮辭宰曰且去也極是叨鐵胡唯唯而¶
已張去胡忽思之曰此人相别云極是叨鐵出何文譚¶
<pb:KR3l0118_WYG_262-3b>¶
急令追之既至問明公適云極是叨鐵其義安在張復¶
欵坐謂曰長官豈不知有叨鐵&KR0088;曰不知曰還見冶爐¶
家置一鐵&KR1483;長杖乎只此是爐中猛火炎熾鐵汁或未¶
消融使此杖時時於爐中橦猛火了却出來移時又橦¶
猛火了却出來只此是叨鐵也言訖而去胡入室話於¶
妻子再三思之方知諷其每日自入噇猛火了却出來¶
棋也凡靳食倦客之士時人多以此諷之(出玉堂/閑話)¶
　　　　楊錚¶
<pb:KR3l0118_WYG_262-4a>¶
蜀秀才楊錚(錚音竹航反自言楊錚不/均駟馬奔鄭是以字奔鄭)行惡詩或故作¶
落韻或醜&KR0126;語取人笑翫裝修卷軸投謁王侯門到者¶
無不逢迎雄藩大幕爭馳車馬迎之錚每行僕馬甚盛¶
平頭騎從騾攜書袋偏郡小邑尤更精意承事之慮其¶
謗讟黔南節度使王茂權聰明有文武才四方負藝之¶
士㒺不集其門召錚至飭東閣盡禮待之時令貢惡詩¶
以為歡笑諸客請召有不得次者以為怏怏茂權一日¶
忽屏從謂之曰秀才客于當州必欲諮留相伴至罷鎮¶
<pb:KR3l0118_WYG_262-4b>¶
同歸可乎如可則當奉為卜娶所居奉留錚欣然從之¶
權令媒氏與問名某氏之屬至於成迎筵宴為備焉仍¶
邀諸從事赴㑹錚親見女容質異常端麗及成禮遽遭¶
毆辱左右婢僕皆是扶同共相毁詈不勝其苦乃是茂¶
權訝飭無鬚少年數輩皆濃裝豔服以紿之然後茂權¶
自赴㑹大笑此後復就茂權屢自乞一邑初有難色賔¶
從共諮方許之遂命給簡署及期治行李擇良日辭謝¶
本邑近候人力自衙門外至通衢忽有二健歩手執一¶
<pb:KR3l0118_WYG_262-5a>¶
牒當街趨拽下馬奪去巾帶云有府㫁攝官送獄荷校¶
滅耳茂權遂詐作計贈遺二夫令脫逃而遁潛藏旬日¶
方召出之軍州大以為笑(出王氏/見聞)¶
　　　　謝柴書¶
唐有内大臣學作别紙言語鳯翔節度使寄柴數車囘¶
書謝云蒙恵也愚若干(出盧氏/雜說)¶
　　　　郡牧¶
唐有膏粱子出刺郡人迎候甚至前任與之設交代之¶
<pb:KR3l0118_WYG_262-5b>¶
禮儀無闕者二禮生具頭冠禮衣相其賔主升降揖讓¶
而新牧巑岏踧踖斂容低視不敢正面對禮生及禮畢¶
使人再三傳語慰勞感謝皆莫涯其意翌日於内閣從¶
禮生從容生極惶恐㒺知去就既坐嚬蹙低語曰賢尊¶
安否禮生唯唯又曰頃年營大事時極煩賢尊心力生¶
亦懵然及罷有親知細詢之乃曰此禮生像方相子弟¶
昔曽使他家君是以再三感謝且士流中亦有故為輕¶
薄者亦有昧於菽麥不能分别者信而有之(出玉堂/閑話)¶
<pb:KR3l0118_WYG_262-6a>¶
　　　　張咸光¶
梁龍徳年有貧衣冠張咸光遊丐無度於梁宋之間復¶
有劉月明者與咸光相𩔖常懐匕箸每遊貴門即遭虐¶
戲方飱則奪其匕箸則袖中出而用之梁駙馬温積諫¶
議權判開封府事咸光忽遍詣豪門告别問其所詣則¶
曰往投温諫議也問有何紹介而往答曰頃年大承記¶
録此行必厚遇也大諫嘗製碣山潛龍宫上梁文云饅¶
頭似椀胡餅如籭暢殺劉月明主簿喜殺張咸光秀才¶
<pb:KR3l0118_WYG_262-6b>¶
以此知必承顧盼聞者絶倒(出玉堂/閒話)¶
　　　　長鬚僧¶
三蜀有長鬚長老自言是宰相孔謙子究莫知誰何剃¶
髮鬚皓然垂腹擁百餘衆自江湖入蜀所在甿俗瞻駭¶
儀表争相騰踐而禮其足凡所經由傾城而出河目海¶
口人莫之測至蜀螺鈸迎焉先謁樞宻使宋光嗣因問¶
曰師何不剃鬚答曰落髪除煩惱留鬚表丈夫宋大恚¶
曰吾無髭豈是老婆&KR0088;遂揖出俟剃却髭即引朝見徒¶
<pb:KR3l0118_WYG_262-7a>¶
衆既多旬日盤桓不得已剃髭而入徒衆耻其失節悉¶
各散亡偽蜀主問曰逺聞師有長鬚之號何得如是對¶
曰臣在江湖嘗聞陛下已證須陀洹果是以和鬚而來¶
今見陛下將證阿那含果是以剃鬚而見少主初未喻¶
首肯之及近臣解釋大為歡笑後住持静亂寺數為大¶
衆論訟有上足以不謹獲罪伶人藏柯曲深慕空門而¶
不知其中猥細謂是清静捨俗落髮謹事瓶鉢漸見&KR0126;¶
濫詬詈而出以袈裟掛於寺門曰吾比厭俗塵投身清¶
<pb:KR3l0118_WYG_262-7b>¶
潔之地以滌其業障今大師之門甚於花栁曲吾不能¶
為之遂復歸於樂籍蜀人謂師曰一事南無折却長鬚¶
(出王氏/見聞)¶
　　　　道流¶
(闕/)　　　　任興元節判離秦州鄉地未及嵗年忽有¶
來尋師者齎親表施州刺史劉緘封衣紫而來兼言往¶
洋州求索詢其行止云某忝竊鄉闗之分元於秦州西¶
昇觀入道多年遂沉吟思之當離鄉日觀中無此道流¶
<pb:KR3l0118_WYG_262-8a>¶
深感其命服所求其人亦忩忩而過旬月間自洋源廻¶
薄有所獲告辭之意亦甚揮遽遂設計延佇佛榻止之¶
夜静沃以醴醪數甌然後徐詢之曰尊師身邊紫綬自¶
何而得宜以直誠相告對曰此是先和尚命服𫝊而衣¶
之乃是廣修寺著紫僧弟子師既殂乃舍空門投西昇¶
觀入道便以紫衣而服之自謂𫝊得本師衣鉢豈有道¶
士竊衣先和尚紫衣未之前聞(出玉堂/閒話)¶
　　　　三妄人¶
<pb:KR3l0118_WYG_262-8b>¶
孫光憲在蜀時曽到資州見應真觀李道士話州有姓¶
趙人閉闗却掃以廊廟自期都虞侯閻普敬異之躬自¶
趨謁閻魁梧丈夫趙生迎門愕眙良久磬折叙寒温曰¶
伏惟𧴀貅閻乃質於先容者俾詢之趙生曰若云熊羆¶
即須宰相之才方當此語閻公止於都頭已來只銷呼¶
為𧴀貅人聞咸笑之又一士自稱張舍人訴於光憲曰¶
兄長以術惑我心神憲謂曰得非蠱毒厭勝之術&KR0088;張¶
曰非也乃用鬼谷子捭闔捭破我心神至今患心風不¶
<pb:KR3l0118_WYG_262-9a>¶
禁又江陵顔雲偶收諸葛亮兵書自言可用十萬軍吞¶
并四海每至論兵必攘袂叱咤若對大敵時人謂之檢¶
譜角觝也時有行軍王副使幽燕舊將聲聞宇内顔生¶
候謁稱是同人自言大志不伸喪良友也每慟哭焉(出/北)¶
(夢瑣/言)¶
　　　　周韋二子¶
周韋巽太尉昭度之子也尫懦昬鈍率由婢嫗仕偽蜀¶
王氏以故舊優容之因至卿監或為同列所譏云三公¶
<pb:KR3l0118_WYG_262-9b>¶
門前出死䑕巽曰死䑕門前出三公周即蜀相周博雅¶
之子為王氏駙馬都尉性識庸鄙國亡後與貧丐者為¶
伍俾一人先導爵里於闤闠酒肆有哀之者日獲三二¶
百錢即與其徒飲噉而已咸嗟嘆之(出北夢/瑣言)¶
　　　　不識鏡¶
有民妻不識鏡夫市之而歸妻取照之驚告其母曰某¶
郎又索一婦歸也其母亦照曰又領親家母來也(出北/夢瑣)¶
(言/)¶
<pb:KR3l0118_WYG_262-10a>¶
　　　　嚙鼻¶
甲與乙鬭争甲嚙下乙鼻官吏欲斷之甲稱乙自嚙落¶
吏曰夫人鼻髙耳口低豈能就嚙之乎甲曰他&KR0191;床子¶
就嚙之(出笑/林)¶
　　　　助喪禮¶
有人弔喪并欲齎物助之問人可與何等物答曰錢布¶
帛任君所有爾因齎大豆一斛置孝子前謂曰無可有¶
以大豆一斛相助孝子哭孤窮奈何曰造豉孝子又哭¶
<pb:KR3l0118_WYG_262-10b>¶
孤窮曰適得便窮更送一石(出笑/林)¶
　　　　外學歸¶
甲父母在出學三年而歸舅氏問其學何得并序别父¶
久乃答曰渭陽之思過於秦康既而父數之爾學奚益¶
答曰少失過庭之訓故學無益(出笑/林)¶
　　　　行弔¶
傖人欲相共弔喪各不知儀一人言麤習謂同伴曰汝¶
隨我舉止既至喪所舊習者在前伏席上餘者一一相¶
<pb:KR3l0118_WYG_262-11a>¶
伏於背而為首者以足觸詈曰癡物諸人亦謂儀當爾¶
各以足相&KR0191;曰癡物最後者近孝子亦&KR0191;孝子而曰癡¶
物(出笑/林)¶
　　　　癡壻¶
有癡壻婦翁死婦教以行弔禮於路値水乃脫襪而渡¶
惟遺一襪又覩林中鳩鳴云&KR0008;鴣&KR0008;鴣而私誦之都忘¶
弔禮及至乃以有襪一足立而縮其跣者但云&KR0008;鴣&KR0008;¶
鴣孝子皆笑又曰莫笑莫笑如拾得襪卽還我(出笑/林)¶
<pb:KR3l0118_WYG_262-11b>¶
　　　　魯人執竿¶
魯有執長竿入城門者初竪執之不可入横執之亦不¶
可入計無所出俄有老父至曰吾非聖人但見事多矣¶
何不以鋸中截而入遂依而截之(出笑/林)¶
　　　　齊人學瑟¶
齊人就趙人學瑟因之先調膠柱而歸三年不成一曲¶
齊人怪之有從趙來者問其意方知向人之愚(出笑/林)¶
　　　　市馬¶
<pb:KR3l0118_WYG_262-12a>¶
洛中有大寮世籍膏粱不分牝牡偶市一馬都莫知其¶
妍媸為駔儈所欺曰此馬不唯馴良齒及二十餘嵗合¶
直兩馬之資况行不動塵可謂馴良之甚也遂多金以¶
市之儈既倍獲利臨去又曰此馬兼有榅桲牙出也於¶
是大喜詰旦乗出如鵞鴨之行及至家矜&KR0247;曰此馬不¶
唯馴熟兼饒得果子牙兩所復召儈别贈二十(出玉堂/閒話)¶
　　　　昭應書生¶
唐有德音搜訪懐才抱器不求聞達者有人於昭應逢¶
<pb:KR3l0118_WYG_262-12b>¶
一書生奔馳入京問求何事答曰將應不求聞達科(出/因)¶
(話/録)¶
　¶
　¶
　¶
　¶
　¶
　太平廣記卷二百六十二¶
