# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:22.719812
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百一
<pb:KR3l0118_WYG_201-1a>¶
欽定四庫全書¶
　太平廣記卷二百一¶
　　才名¶
　　　上官儀　　　東方虬　　　蘇頲¶
　　　李邕　　　　李華　　　　李白¶
　　好尚¶
　　　房琯　　　　韓愈　　　　李約¶
　　　陸鴻漸　　　獨孤及　　　杜兼¶
<pb:KR3l0118_WYG_201-1b>¶
　　　李德裕　　　潘彦　　　　宋之愻¶
　　　朱前疑　　　鮮于叔明　　權長孺¶
　　　才名¶
　　　　上官儀¶
髙宗承貞觀之後天下無事上官儀獨持國政嘗凌晨¶
入朝廵洛水隄歩月徐轡詠詩曰脈脈廣川流驅馬歴¶
長洲鵲飛山月曙蟬噪野風秋音韻清亮羣公望之若¶
神仙(出國史/異纂)¶
<pb:KR3l0118_WYG_201-2a>¶
　　　　東方虬¶
左史東方虬毎云二百年後乞與西門豹作對尤工詩¶
沈佺期以工詩著名燕公張説嘗謂之曰沈三兄詩直¶
須還他第一(出國史/異纂)¶
　　　　蘇頲¶
蘇頲少聰俊一覽千言景龍二年六月二日初定内難¶
准頲為中書舍人在太極後閣時頲尚年少初當劇任¶
文詔塡委動以萬計時或憂其不濟而頲手操口對無¶
<pb:KR3l0118_WYG_201-2b>¶
毫釐差失主書韓禮譚子陽轉書詔草屢謂頲曰乞公¶
稍遲禮等書不及恐手腕將廢中書令李嶠見之歎曰¶
舍人思若泉湧嶠等所不及也(出譚/賓録)¶
　　　　李邕¶
李邕自刺史入計京師邕素負才名頻被貶斥皆以邕¶
能文養士賈生信陵之流執事忌勝剥落在外人間素¶
有聲稱後進不識京洛阡陌聚㸔以為古人或將眉目¶
有異衣冠望風尋訪門巷又中使臨問索其新文復為¶
<pb:KR3l0118_WYG_201-3a>¶
人隂中竟不得進改天寶初為汲郡北海太守性豪侈¶
不拘細行馳獵縱逸後栁勣下獄吉温令勣引邕議及¶
休咎厚相賂遺詞状連引敕初順之羅希奭馳往就郡¶
決殺之邕早擅才名尤長碑記前後所製凡數百首受¶
納饋送亦至鉅萬自古鬻文獲財未有如邕者(出譚/賓録)¶
　　　　李華¶
李華以文學名重於天寶末至德中自前司封員外起¶
為相國李梁公峴從事檢校吏部員外時陳少遊鎭維¶
<pb:KR3l0118_WYG_201-3b>¶
揚尤仰其名一旦城門吏報華入府少遊大喜簪笏待¶
之少頃復白云已訪蕭功曹矣功曹頴士也(出摭/言)¶
　　　　李白¶
李太白初自蜀至京師舍於逆旅賀監知章聞其名首¶
訪之既竒其姿又請所為文白出蜀道難以示之讀未¶
竟稱歎數四號為謫仙人白酷好酒知章因解金龜換¶
酒與傾盡醉期不間日由是稱譽光赫賀又見其烏棲¶
曲歎賞苦吟曰此詩可以泣鬼神矣曲曰姑蘇臺上烏¶
<pb:KR3l0118_WYG_201-4a>¶
棲時吳王宫裏醉西施吳歌楚舞歡未畢西山猶銜半¶
邉日金壺丁丁漏水多起㸔秋月墮江波東方漸髙奈¶
樂何或言是烏夜啼二篇未知孰是又烏夜啼曰黄雲¶
城邉烏欲棲歸飛啞啞枝上啼機中織錦秦川女碧紗¶
如煙隔窻語停梭向人問故夫欲説遼西淚如雨白才¶
逸氣高與陳拾遺子昻齊名先後合德其論詩云陳已¶
來&KR0233;薄斯極沈休文又尚以聲律將復古道非我而誰¶
歟𤣥宗聞之召入翰林以其才藻絶人器識兼茂便以¶
<pb:KR3l0118_WYG_201-4b>¶
上位處之故未命以官嘗因宫人行樂謂髙力士曰對¶
此良辰美景豈可獨以聲伎為娛儻時得逸才詞人吟¶
詠之可以誇耀於後遂命召白時寜王邀白飲酒已醉¶
既至拜舞頺然上知其薄聲律謂非所長命為宫中行¶
樂五言律詩十首白頓首曰寜王賜臣酒今已醉儻陛¶
下賜臣無畏始可盡臣薄技上曰可即遣二内臣掖扶¶
之命研墨濡筆以授之又命二人張朱絲欄於其前白¶
取筆抒思略不停綴十篇立就更無加㸃筆跡遒利鳳¶
<pb:KR3l0118_WYG_201-5a>¶
時龍拏律度對屬無不精絶其首篇曰栁色黄金嫩梨¶
花白雪香玉樓巢翡翠珠殿宿鴛鴦𨕖妓隨雕輦徵歌¶
出洞房宮中誰第一飛燕在昭陽𤣥宗恩禮極厚而白¶
才行不羈放曠坦率乞歸故山𤣥宗亦以非廊廟噐優¶
詔許之嘗有醉吟詩曰天若不愛酒酒星不在天地若¶
不愛酒地應無酒泉天地既愛酒愛酒胡愧焉三杯通¶
大道五斗合自然但得酒中趣勿為醒者傳更憶賀監¶
知章詩曰欲向東南去定將誰舉杯稽山無賀老却棹¶
<pb:KR3l0118_WYG_201-5b>¶
酒船廽後在潯陽復為永王璘延接累謫夜郎時杜甫¶
贈白詩二十韻多叙其事白後放還遊賞江表山水卒¶
於宣城之采石葬於謝公青山范傳正為宣歙觀察使¶
為之立碑以旌其隧初白自㓜好酒於兗州習業平居¶
多飲又於任城縣搆酒樓日與同志荒宴其上少有醒¶
時邑人皆以白重名望其樓而加敬焉(出夲/事詩)¶
　　　好尚¶
　　　　房琯¶
<pb:KR3l0118_WYG_201-6a>¶
蘇州洞庭杭州興德寺房太尉琯云不遊興德洞庭未¶
見佳處壽安縣有噴玉泉石溪皆山水之勝絶者也貞¶
元中琯以賓客辭為縣令乃剗翳薈開徑隧人聞而異¶
焉太和初博陵崔蒙為主簿標准於道周人方造而遊¶
焉又顏太師眞卿刻姓名於石或置之髙山之上或沈¶
之大洲之底而云安知不有陵谷之變耶(出傳/記)¶
　　　　韓愈¶
韓愈好竒與客登華山絶峯度不能返發狂慟哭為遺¶
<pb:KR3l0118_WYG_201-6b>¶
書華隂令令百計取之乃下又李氏子為千牛與其儕¶
𩔖登慈恩寺浮圖窮危極險躍出檻外失身而墜頼腰¶
帶掛釘為風所揺久而未落同登者驚倒檻中不能復¶
起院僧遙望急呼一寺悉出以救之乃連衣為繩久之¶
取下經宿而蘇(出國/史補)¶
　　　　李約¶
兵部員外郎李約汧公之子也以近屬宰相子而雅愛¶
𤣥機蕭蕭冲遠德行既優又有山林之致琴道酒德詞¶
<pb:KR3l0118_WYG_201-7a>¶
調皆髙絶一時一生不近女色性喜接引人物而不好¶
俗談晨起草裹頭對客蹙融便過一日多蓄古器在潤¶
州嘗得古鐡一片擊之清越又養一猨名山公常以之¶
隨逐月夜泛江登金山擊鐡鼓琴猨必嘯和傾壺逹夕¶
不俟外賓醉而後已約曾佐李庶人錡浙西幕約初至¶
金陵於府主庶人錡坐屢讚招隱寺標致一日庶人宴¶
於寺中明日謂約曰十即嘗誇招隱寺昨遊宴細㸔何¶
殊州中李笑曰某所賞者疎野耳若遠山將翠幕遮古¶
<pb:KR3l0118_WYG_201-7b>¶
松用彩物裹腥膻涴鹿跑泉音樂亂山鳥聲此則實不¶
如在叔父大廰也庶人大笑約性又嗜茶能自煎謂人¶
曰茶須緩火炙活火&KR0745;活火謂炭火之焰火也客至不¶
限甌數竟日執持茶器不倦曾&KR0418;使行硤石縣東愛渠¶
水清流旬日忘發(出因/話録)¶
　　　　陸鴻漸¶
太子文學陸鴻漸名羽其生不知何許人竟陵龍蓋寺¶
僧姓陸于堤上得一初生兒收育之遂以陸為氏及長¶
<pb:KR3l0118_WYG_201-8a>¶
聰俊多聞學贍辭逸恢諧談辯若東方曼倩之儔鴻漸¶
性嗜茶始創煎茶法至今鬻茶之家陶為其像置於錫¶
器之間云宜茶足利至大和復州有一老僧云是陸生¶
弟子常諷歌云不羡黄金壘不羡白玉杯不羡朝入省¶
不羡暮入臺唯羡西江水曾向晉陵城下來鴻漸又撰¶
茶經二卷行於代今為鴻漸形者因目為茶神有交易¶
則茶祭之無以釡湯沃之(出傳/載)¶
　　　　獨孤及¶
<pb:KR3l0118_WYG_201-8b>¶
獨孤常州及末年尤嗜鼔琴得眼病不理意欲專聼(出/傳)¶
(載/)¶
　　　　杜兼¶
杜兼嘗聚書萬卷毎卷後必自題云清俸寫來手自挍¶
汝曹讀之知聖道墜之鬻之為不孝(出傳/載)¶
　　　　李德裕¶
李德裕與同列欵曲或有徵所好者德裕言已喜見未¶
聞新書䇿崔魏公鉉好食新餘頭以為珍美從事開筵¶
<pb:KR3l0118_WYG_201-9a>¶
一日前必到使院索新煮䭃頭也杜豳公悰毎早食饙¶
飯乾脯崔侍中安潛好㸔鬬牛雖各有所美而非近利¶
與夫牙籌金埒錢癖穀堆不其遠乎(出北夢/瑣言)¶
　　　　潘彥¶
咸亨中貝州潘彥好&KR0031;陸毎有所詣局不離身曾泛海¶
遇風船破彥右手挾一板左手抱&KR0031;陸局口銜&KR0031;陸骰¶
子二日一夜至岸兩手見骨局終不捨骰子亦在口(出/朝)¶
(野僉/載)¶
<pb:KR3l0118_WYG_201-9b>¶
　　　　宋之愻¶
洛陽縣丞宋之愻性好唱歌出為連州參軍刺史陳希¶
古者庸人也令之愻教婢歌毎日端笏立於庭中&KR0687;&KR0687;¶
而唱其婢隔窻從而和之聞者無不大笑(出朝野/僉載)¶
　　　　朱前疑¶
兵部郎中朱前疑貌醜其妻有美色天后時洛中殖業¶
坊西門酒家有婢蓬頭垢面傴肩皤腹寢惡之状舉世¶
所無而前疑大悦之殆忘寝食乃知前世言宿瘤蒙愛¶
<pb:KR3l0118_WYG_201-10a>¶
信不虚也夫人世嗜慾一何殊性前聞文王嗜昌&KR0870;楚¶
王嗜芹&KR0577;屈到嗜芰曾晳嗜羊棗宋劉雍嗜瘡痂夲傳¶
曰雍詣前吳興太守孟靈休靈休脱襪粘炙瘡痂墜地¶
雍俯而取之飡焉宋明帝嗜蜜漬&KR2209;蛦毎啖數升是知¶
海上逐臭之談陳君愛醜之説何其怪歟天與其癖也¶
(出朝野/僉載)¶
　　　　鮮于叔明¶
劒南東川節度鮮于叔明好食臭蟲時人謂之蹯蟲毎¶
<pb:KR3l0118_WYG_201-10b>¶
散令人採拾得三五升即浮之㣲熱水中以抽其氣盡¶
以酥及五味熬之卷餅而啖其味實佳(出乾/&KR0871;子)¶
　　　　權長孺¶
長慶末前知福建縣權長孺犯事流貶後以故禮部相¶
國德輿之近宗遇恩復資留滯廣陵多日賓府相見皆¶
鄙之將詣闕求官臨行羣公飲餞於禪智精舍狂士蔣¶
傳知長孺有嗜人爪癖乃於歩健及諸傭保處薄給酬¶
直得數兩削下爪或洗濯未精以紙裹候其酒酣進曰¶
<pb:KR3l0118_WYG_201-11a>¶
侍御遠行無以餞送今有少佳味敢獻遂進長孺長孺¶
視之忻然有喜色如獲千金之惠涎流於吻連撮噉之¶
神色自得合坐驚異(出乾/&KR0871;子)¶
　¶
　¶
　¶
　¶
　¶
<pb:KR3l0118_WYG_201-11b>¶
　¶
　¶
　¶
　¶
　¶
　¶
　¶
　太平廣記卷二百一¶
