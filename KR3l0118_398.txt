# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:28.108701
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三百九十八
<pb:KR3l0118_WYG_398-1a>¶
欽定四庫全書¶
　太平廣記卷三百九十八　宋　李昉等　編¶
　　石¶
　　　黄石　　　　馬肝石　　　石鼓¶
　　　採石　　　　青石　　　　石文¶
　　　石連理　　　太白精　　　古鐵鏵¶
　　　走石　　　　石橋　　　　石磨¶
　　　釡瀨　　　　石魚　　　　墜石¶
<pb:KR3l0118_WYG_398-1b>¶
　　　立石　　　　孤石　　　　網石¶
　　　卵石　　　　卧石　　　　僧化¶
　　　霣石　　　　目巖　　　　石駞¶
　　　石柱　　　　石響　　　　石女¶
　　　藏珠石　　　化石　　　　松化¶
　　　自然石　　　熱石　　　　犬吠石¶
　　　甕形石　　　三石　　　　人石¶
　　　金蠶¶
<pb:KR3l0118_WYG_398-2a>¶
　　坡沙¶
　　　飛坡　　　　鳴沙¶
　　　石¶
　　　　黄石¶
帝堯時有五星自天而霣一是土之精墜於穀城山下¶
其精化為圯橋老人以兵書授張子房云讀此當為帝¶
王師後求我於穀城山下黄石是也子房佐漢功成求¶
於穀城山下果得黄石焉子房𨼆于商山從四皓學道¶
<pb:KR3l0118_WYG_398-2b>¶
其家葬其衣冠于黄石焉古者常見墓上黄氣高數十¶
丈後赤眉所發不發其尸黄石亦失其氣自絶(出録/異記)¶
　　　　馬肝石¶
元鼎五年郅支國貢馬肝石百斤長以水銀養内於玉¶
函中金泥封其上其國人長四尺唯餌馬肝石此石半¶
青半白如金肝石碎之以和九轉丹吞之一丸彌年不¶
饑渴以之拭髪白者皆黑帝嘗坐羣臣於甘泉殿有髪¶
白者以此拭之應手皆黑是時公卿語曰不用作方伯¶
<pb:KR3l0118_WYG_398-3a>¶
唯願拭馬肝石此石酷烈不雜丹砂唯可近髪(出洞/𡨕記)¶
　　　　石鼓¶
吳郡臨江半岸崩出一石鼓搥之無聲武帝以問張華¶
華曰可取蜀中桐材刻為魚形扣之則鳴矣於是如其¶
言果聲聞數里(出録/異記)¶
　　　　採石¶
石季龍立河橋於雲昌津採石為中濟石無大小下輒¶
隨流用工五百餘萬不成季龍遣使致祭沈璧於河俄¶
<pb:KR3l0118_WYG_398-3b>¶
而所沈璧流于渚上地震水波騰上津所樓殿傾壞壓¶
死者百餘人(出録/異記)¶
　　　　青石¶
唐顯慶四年漁人於江中網得一青石長四尺濶九寸¶
其色光潤異於衆石懸而擊之鳴聲清越行者聞之莫¶
不駐足都督滕王表送納瑞府(出豫/章記)¶
　　　　石文¶
昌松瑞石文初李襲譽為涼州刺史奏昌松有瑞石自¶
<pb:KR3l0118_WYG_398-4a>¶
然成字凡千一十字其略曰高皇海宇字李九王八千¶
太平天子李世王千年太子治書燕山人士國主尚任¶
諤奬文通千古大王五王七王十王鳳手才子武文貞¶
觀昌大聖四方上下萬古忠孝為喜勅禮部郎中柳逞¶
馳驛檢覆并同所奏(出録/異記)¶
　　　　石連理¶
永昌年中台州司馬孟詵奏臨海水下馮義得石連理¶
樹三株皆白石(出洽/聞記)¶
<pb:KR3l0118_WYG_398-4b>¶
　　　　太白精¶
金星之精墜於中南圭峰之西因號為太白山其精化¶
為白石狀如美玉時有紫氣覆之天寶中𤣥宗立𤣥元¶
廟於長安大寧里臨淄舊邸欲塑𤣥元像夢神人曰太¶
白北谷中有玉石可取而琢之紫氣見處是也翌日令¶
使入谷求之山下人云旬日來嘗有紫氣連日不散果¶
於其下掘獲玉石琢為𤣥元像高二尺許又為二眞人¶
二侍童及李林南陳希烈之形髙六尺已來(出録/異記)¶
<pb:KR3l0118_WYG_398-5a>¶
　　　　古鐵鏵¶
天寶中𤣥宗以三門河道險阨漕轉艱阻乃令旁北山¶
鑿石為月河以避湍急名曰天寶河歲省運夫五十餘¶
萬又無覆溺淹滯之患天下稱之其河東西徑直長五¶
里餘濶四五丈深二丈三丈至五六丈皆鑿堅石匠人¶
於堅石之下得古鐵鏵長三尺餘上有平陸兩字皆篆¶
文也𤣥宗異之藏於内庫遂命改河北縣為平陸縣旌¶
其事也(出開天/傳信記)¶
<pb:KR3l0118_WYG_398-5b>¶
　　　　走石¶
寶歴元年乙巳歲資州資陽縣清弓村山有大石可三¶
間屋大從此山下忽然吼踴下山越澗却上坡可百步¶
其石走時有鋤禾人見之各手執鋤赶至止所其石髙¶
二丈(出朝野/僉載)¶
　　　　石橋¶
趙州石橋甚工磨瓏宻緻如削焉望之如初月出雲長¶
虹飲澗上有勾欄皆石也勾欄並為石獅子龍朔年中¶
<pb:KR3l0118_WYG_398-6a>¶
髙麗諜者盜二獅子去後復募匠修之莫能相𩔖者至¶
天后大足年黙啜破趙定州賊欲南過至石橋馬跪地¶
不進但見一青龍卧橋上奮迅而怒賊乃遁去(出朝野/僉載)¶
　　　　石磨¶
吳興故彰縣東三十里有梅溪山山根直&KR0390;一石可髙¶
百餘丈至青而團如兩間屋大四面斗絶仰之于雲外¶
無登陟之理其上復有盤石正員如車葢恒轉如磨聲¶
若風雨土人號為石磨轉駃則年豐遲則歲儉欲知歲¶
<pb:KR3l0118_WYG_398-6b>¶
之豐儉以石磨候之無差焉(出續齊/諧記)¶
　　　　釡瀬¶
夷道縣有釡瀬其石大者如釡小者如斗形色亂眞唯¶
石中耳(出酉陽/雜俎)¶
　　　　石魚¶
衡陽相鄉縣有石魚山山石黑色理若生雌黄開發一¶
重輒有魚形鱗鰭首尾有若畫焉長數寸燒之作魚腥¶
(出酉陽/雜俎)¶
<pb:KR3l0118_WYG_398-7a>¶
　　　　墜石¶
伊闕縣令李師晦有兄弟任江南官與一僧往還嘗入¶
山採藥暴風雨避於榿樹須臾大震有物瞥然墜地倐¶
而晴朗僧就視乃一石形如藥器可以懸擊其上平齊¶
如削中有竅其下漸濶而員狀若垂嚢長二尺厚三分¶
左小&KR0409;色理如碎錦光澤可鑒叩之有聲僧意其異物¶
置於樵中歸櫃而埋於禪牀下為其徒所見往往有知¶
者李生墾求一見僧確然無言忽一日僧召李生既至¶
<pb:KR3l0118_WYG_398-7b>¶
執手曰貧道已力衰弱無常將至君前所求物&KR0147;用為¶
别乃盡去侍者引李生入卧内撤榻掘地捧匣授之而¶
卒(出酉陽/雜俎)¶
　　　　立石¶
萊子國海上有石人長一丈五尺大十圍昔始皇遣此¶
石人追勞山不得遂立(出酉陽/雜俎)¶
　　　　孤石¶
筑陽縣水中有孤石挺出其下澄潭時有見此石根如¶
<pb:KR3l0118_WYG_398-8a>¶
竹根色黄見者多凶俗號承受石(出酉陽/雜俎)¶
　　　　網石¶
于季有為和州刺史時臨江有一寺寺前漁釣所聚有¶
漁子下網舉之覺重壞網視之乃一石如拳因乞寺僧¶
寘於佛殿中石遂長不已經年重四十斤張司封員外¶
入蜀時親覩其事(出酉陽/雜俎)¶
　　　　卵石¶
常侍崔元亮在洛中常閒步涉岸得一石子大如雞卵¶
<pb:KR3l0118_WYG_398-8b>¶
黑潤可愛玩之行一里劃然而破有鳥大如巧婦飛去¶
(出酉陽/雜俎)¶
　　　　卧石¶
荆州永豐縣東鄉里有卧石一長九尺六寸其形似人¶
而舉體青黄𨼆起狀若雕刻境若旱使祭而舉之小雨¶
小舉之大雨大舉之相傳此石忽見如此本長九尺今¶
加六寸矣(出酉陽/雜俎)¶
　　　　僧化¶
<pb:KR3l0118_WYG_398-9a>¶
天台僧乾符中自台山之東臨海縣界得洞穴同志僧¶
相將尋之初一二十里徑路低狹率多泥塗自外稍平¶
濶漸有山山十許里見市肆居人與世無異此僧素習¶
嚥氣不覺饑渴其同行之僧饑甚詣食市肆乞食人或¶
謂曰若能忍饑渇速還無苦或飡啖此地之食必難出¶
矣饑甚固求食焉食畢相與行十餘里路漸隘小得一¶
穴而出飡物之僧立化為石矣天台僧出山逢人問其¶
所管已在牟平海濱矣(出録/異記)¶
<pb:KR3l0118_WYG_398-9b>¶
　　　　霣石¶
唐天復十年庚午夏洪州霣石于越王山下昭仙觀前¶
有聲如雷光彩五色濶十丈袁吉江洪四州之界皆見¶
光聞聲觀前五色烟霧經月而散有石長七八尺圍三¶
丈餘清碧如玉墮於地上節度使劉威命舁入昭仙觀¶
内設齋祈謝七日之内石稍小長三尺又齋數日石長¶
尺餘今只有七八寸留在觀(出録/異記)¶
　　　　目巖¶
<pb:KR3l0118_WYG_398-10a>¶
平樂縣有山林石巖間有目如人眼極大瞳子白黑分¶
明名曰目巖(出荆/州記)¶
　　　　石駞¶
于闐國北五日行又有山山上石駱駞溺水滴下以金¶
銀等器承之皆漏人掌亦漏唯瓠取不漏或執之令人¶
身臭皮毛改(出洽/聞記)¶
　　　　石柱¶
刼比他國中天竺之屬國也有石柱髙七十尺紺色有¶
<pb:KR3l0118_WYG_398-10b>¶
光或觀其身隨其罪福悉見影中見之(出洽/聞記)¶
　　　　石響¶
南嶽岣嶁峰有響石呼喚則應如人共語而不可解也¶
南州南河縣東南三十里丹溪亦有響石高三丈五尺¶
濶二丈狀如卧獸人呼之應笑亦應之塊然獨處亦號¶
曰獨石也(出洽/聞記)¶
　　　　石女¶
桂陽有貞女峽傳云秦世數女取螺於此遇雨一女化¶
<pb:KR3l0118_WYG_398-11a>¶
為石人今石人形髙七尺狀似女人(出王歆/始興記)¶
　　　　藏珠石¶
江州南五十里有店名七里店在沱江之南小山下有¶
十餘枚如流星往來或聚或散石上石有光景相傳云¶
珠藏于此乃無價寶也或有見者密認其處尋求不得¶
(出録/異記)¶
　　　　化石¶
會稽進士李晀偶拾得小石清黑平正温滑可玩用為¶
<pb:KR3l0118_WYG_398-11b>¶
書鎭焉偶有蛇集其上驅之不去視之化為石求他蟲¶
試之隨亦化焉殻落堅重與石無異(出録/異記)¶
　　　　松化¶
婺州永康縣山亭中有枯松樹因斷之悞墮水中化為¶
石取未化者試於水中隨亦化焉其所化者枝榦及皮¶
與松無異且堅勁有未化者數段相兼留之以旌異物¶
(出録/異記)¶
　　　　自然石¶
<pb:KR3l0118_WYG_398-12a>¶
洪州建昌縣界田中有自然石碑石人及石龜散在地¶
中莫知其數皆如鐫琢之狀而無文字石人多倒卧者¶
時有立者又云側近有石井深而無水有好事者持火¶
入其中旁有横道莫知逺近道側亦皆是石人焉(出録/異記)¶
　　　　熱石¶
新北市是景雲觀舊基有一巨石大如柱礎人或坐之¶
蹋之逡巡如火燒應心煩熱因便成疾往往致死或云¶
若聚火燒此石吼即瞿塘山吼而水沸古老相傳耳又¶
<pb:KR3l0118_WYG_398-12b>¶
蜀州晉原縣山亭中有二大石各徑二尺已來出地七¶
八寸人或坐之心痛往往不救又是落星石東邊者坐¶
即靈者西邊者與諸石無異色並帶青白也(出録/異記)¶
　　　　犬吠石¶
&KR0276;源縣有大黄石自山墜于谿側瑩徹可愛羣犬見而¶
競吠之數日村人不堪其喧乃相與推致水中犬又俯¶
水而吠愈急取而碎之犬乃不吠(出稽/神録)¶
　　　　甕形石¶
<pb:KR3l0118_WYG_398-13a>¶
潘祚為鄱陽縣令後連帶古城其中隙荒數十畆祚嘗¶
與家人望月於此見城下草中有光髙數丈其間荆棘¶
䝉密不可夜行即取弓射其處以誌之明日掘其地得¶
一甕大腹小口青石塞之祚命舁歸其家發其口不可¶
開令擊碎之乃一石如甕之形若氷凍之凝結者復碎¶
而棄之訖無所得(出稽/神録)¶
　　　　三石¶
處州石人山在泥水口近有三石形甚似人居中者為¶
<pb:KR3l0118_WYG_398-13b>¶
君左曰夫人右曰女郎(出鄧徳明/南康記)¶
　　　　人石¶
昔有夫妻二人將兒入山獵其父落崖妻子將下救之¶
並變為三石因以為人石(出周地/圖記)¶
　　　　金蠶¶
右千牛兵曹王文秉丹陽人世善刻石其祖嘗為浙西¶
㢘使裴璩采碑於積石之下得一自然員石如毬形式¶
如礱斵乃重叠如殻相包斵之至盡其大如拳復破之¶
<pb:KR3l0118_WYG_398-14a>¶
中有一蠶如蠐螬蠕蠕能動人不能識因棄之數年浙¶
西亂王出奔至下蜀與鄉人夜會語及青蚨還錢事佐¶
中或云人欲求富莫如得石中金蠶畜之則寶貨自至¶
矣問其形狀則石中蠐螬也(出稽/神録)¶
　　　坡沙¶
　　　　飛坡¶
永昌年太州敷水店南西坡白日飛四五里直塞赤水¶
坡上桑畦麥壟依然仍舊(出朝野/僉載)¶
<pb:KR3l0118_WYG_398-14b>¶
　　　　鳴沙¶
靈州鳴沙縣有沙人馬踐之輒鎗然有聲持至他處信¶
宿之後無復有聲(出國史/異纂)¶
　¶
　¶
　¶
　¶
　太平廣記卷三百九十八¶
