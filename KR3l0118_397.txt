# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:28.074312
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷三百九十七
<pb:KR3l0118_WYG_397-1a>¶
欽定四庫全書¶
　太平廣記卷三百九十七　宋　李昉等　編¶
　　山¶
　　　玉笥山　　　大翮山　　　山精¶
　　　石雞山　　　新豐山　　　慶山¶
　　　甕峰　　　　夸父山　　　插竈¶
　　　河山石斛　　終南乳洞　　古鐵鏁¶
　　　崖山　　　　聖鍾山　　　嵩梁山¶
<pb:KR3l0118_WYG_397-1b>¶
　　　石鼓山　　　射的山　　　怪山¶
　　　鳴鐃山　　　贑臺　　　　上霄峯¶
　　　麥積山　　　斗山觀　　　大竹路¶
　　溪¶
　　　溪毒¶
　　　山¶
　　　　玉笥山¶
漢武帝好仙於玉笥山頂上置降真壇大還丹竈道士¶
<pb:KR3l0118_WYG_397-2a>¶
晝夜祈禱天感其誠乃降白玉笥置壇上武帝遣使取之至¶
其壇側飄風大震卷玉笥而去因此以為玉笥山焉(出玉笥/山錄)¶
　　　　大翮山¶
上郡人王次仲少有異志變倉頡舊文為今隸書秦始¶
皇時官務煩多以次仲所易文簡便於事因而召之凡¶
三徴不致次仲懐道履真窮數術之妙始皇怒其不恭¶
令檻車送之次仲行次忽化為大鳥出車外翻飛而去¶
落二翮於斯山故其峰巒有大翮小翮之名矣魏上地¶
<pb:KR3l0118_WYG_397-2b>¶
記曰沮陽城東北六十里有大翮小翮山山上神名大¶
翮廟東有温湯小口温湯療治萬病泉所發之麓俗謂¶
之土亭山北水熱甚諸湯療病者要須别消息用之(出/水)¶
(經/)¶
　　　　山精¶
吴天門張蓋冬月與村人共獵見大樹下有蓬菴似寝¶
息䖏而無烟火有頃見一人身長七尺毛而不衣負數¶
頭死猿蓋與語不應因將歸閉空屋中十餘日復送故¶
<pb:KR3l0118_WYG_397-3a>¶
處¶
又孫皓時臨海得毛人山海經云山精如人面有毛此¶
即山精也故抱朴子曰山之精形如小兒而獨足足向¶
後喜来犯人其名蚑知而呼之即當自却再一名曰超¶
空亦可兼呼之¶
又有山精或如鼓赤色一足其名曰渾¶
又或如人長九尺衣裘戴笠名曰金累¶
又或如龍有五赤色角名曰飛龍見之皆可呼其名不¶
<pb:KR3l0118_WYG_397-3b>¶
敢為害𤣥中記山精如人一足長三四尺食山蟹夜出¶
晝蔵(出異/苑)¶
　　　　石雞山¶
晉永嘉之亂宜陽有女子姓彭名娥父母昆弟為長沙¶
賊所擄時娥負器出汲於溪還見塢壁已破殆不勝哀¶
與賊相格賊縛娥驅去溪邊將殺之際有大山石壁娥¶
仰呼皇天山靈有神不我為何罪因奔走向山山立開¶
數丈平路如砥羣賊亦逐娥入山山遂崩合泯然如初¶
<pb:KR3l0118_WYG_397-4a>¶
賊皆壓死山裏頭出山外娥遂𨼆不復出娥所捨汲器¶
化為石形似雞土人因號曰石雞山溪有娥潭(出幽/明録)¶
　　　　新豐山¶
唐髙宗朝新豐出山髙二百丈有神池深四十尺水中¶
有黄龍現吐寳珠浮出大如拳山中有鼓鳴改新豐縣¶
為慶山縣(出廣徳/神異録)¶
　　　　慶山¶
昭應慶山長安中亦不知從何飛来夜過聞有聲如雷¶
<pb:KR3l0118_WYG_397-4b>¶
疾若奔馳土石亂下直墜新豐西南一村百餘家因山¶
為墳今於其上起持國寺(出𫝊/載)¶
　　　　甕峰¶
華嶽雲臺觀中方之上有山崛起如半甕之状名曰甕¶
肚峰𤣥宗嘗賞望嘉其髙迥欲於峰腹大鑿開元二字¶
填以白石令百餘里外望見之諫官上言乃止(出開天/傳信記)¶
　　　　夸父山¶
辰州東有三山鼎足直上各數千丈古老𫝊曰鄧夸父¶
<pb:KR3l0118_WYG_397-5a>¶
與日競走至此煮飯此三山者夸父支鼎之石也(出朝/野僉)¶
(載/)¶
　　　　插竈¶
荆州有空舲峽絶崖壁立數百丈飛鳥不棲有一火燼¶
插在崖間望見可長數尺𫝊云洪水時行舟者泊爨於¶
此餘燼插之至今猶曰插竈(出洽/聞記)¶
　　　　河山石斛¶
融州河山有泉半巖將注其下相次九磴毎磴下一白¶
<pb:KR3l0118_WYG_397-5b>¶
石浴斛承之如似鐫造嘗有人𢹂一婢取下浴斛中浣¶
巾須臾風雨忽至其婢震死所浣巾斛碎於山下自别¶
安一斛新於向者(出酉陽/雜俎)¶
　　　　終南乳洞¶
有人逰終南山一乳洞洞深數里乳旋的歴成飛仙状¶
洞中已有數十眉目衣服形製精巧一處滴至腰已上¶
其人因手承潄之經年再往見所承滴像已成矣乳不¶
復滴當手承處衣缺二寸不就(出酉陽/雜俎)¶
<pb:KR3l0118_WYG_397-6a>¶
　　　　古鐵鏁¶
齊郡接歴山上有古鐵鏁大如臂繞其峰再浹相傳本¶
海中山山神好移故海神鎖之挽鎖斷飛于此(出酉陽/雜俎)¶
　　　　崖山¶
太原郡東有崖山天旱土人常燒此山以求雨俗傳崖¶
山神娶河伯女故河伯見火必降雨救之今山上多生¶
水草(出酉陽/雜俎)¶
　　　　聖鍾山¶
<pb:KR3l0118_WYG_397-6b>¶
黎州聖鍾山古老𫝊此山有鐘聞其聲而形不見南詔¶
犯境鐘則預鳴唐天寳大和咸通乾符之載羣蠻来冦¶
皆有徴也昔有名僧講大乗經論鐘亦震焉乾寕中刺¶
史張恵安請問僧京師右街浄衆寺恵維講妙法蓮花¶
經一遍此鐘頻鳴如人扣撃知向所傳者不謬矣(出黎/州圖)¶
(經/)¶
　　　　嵩梁山¶
澧州嵩梁山今名石門永安六年自然洞開𤣥朗如門¶
<pb:KR3l0118_WYG_397-7a>¶
髙三百丈角上生竹倒垂下拂謂之天箒(出十/道記)¶
　　　　石鼓山¶
歙州石鼓山有石如鼓形又有石人石驢俗𫝊石鼓鳴¶
則驢鳴人哭而縣官不利後鑿破其鼓遂不復鳴(出歙/州圖)¶
(經/)¶
　　　　射的山¶
孔靈符㑹稽記云射的山逺望的的有如射侯故曰射¶
的南有石室可方丈謂之射室𫝊云羽人所遊憩土人¶
<pb:KR3l0118_WYG_397-7b>¶
常以此占穀貴賤諺云射的白米斛一百射的𤣥米斛¶
一千孔靈符㑹稽記云射的石水數十丈其清見底其¶
西有山上參烟雲半嶺石室曰仙人射堂水東髙巖臨¶
渾有石的形甚員明視之如鏡又㑹稽録云仙人常射¶
如此使白鶴取箭北有石帆壁立(出洽/聞記)¶
　　　　怪山¶
㑹稽山隂郭中有怪山世𫝊本瑯琊東武山時天夜雨¶
晦㝠旦而見在此焉百姓怪之因名曰怪山(出廣古今/五行記)¶
<pb:KR3l0118_WYG_397-8a>¶
　　　　鳴鐃山¶
鳴鐃山蕭子開建安記云一名大戈山越王無諸乗象¶
輅大將軍乗鳴鐃載旗畋獵登於此山古老𫝊天欲雨¶
其山即有音樂聲也(出建州/圖經)¶
　　　　贑臺¶
䖍州贑臺縣東南三百六十三里南康記云山上有臺¶
方廣數丈有自然霞如屋形風雨之後景氣明浄頗聞¶
山上有鼓吹聲即山都木客為其舞唱(出十/道記)¶
<pb:KR3l0118_WYG_397-8b>¶
　　　　上霄峰¶
𥙷闕熊皎云廬山有上霄峰者去平地七千仞上有古¶
迹云是夏禹治水之時泊船之所鑿石為竅以繫䌫焉¶
磨崖為碑皆科斗文字𨼆𨼆可見則知大禹之功與天¶
地不朽矣(出玉堂/閒話)¶
　　　　麥積山¶
麥積山者北跨清渭南漸兩當五百里岡巒麥積處其¶
半崛起一石塊髙百萬尋望之團團如民間積麥之狀¶
<pb:KR3l0118_WYG_397-9a>¶
故有此名其青雲之半峭壁之間鐫石成佛萬龕千室¶
雖自人力疑其&KR0294;功隋文帝分𦵏神尼舍利函於東閣¶
之下石室之中有庾信銘記刋於巖中古記云六國共¶
修自平地積薪至於巖巔從上鐫鑿其龕室佛像功畢¶
旋旋折薪而下然後梯空架險而上其上有散花樓七¶
佛用金蹄銀角犢兒由西閤懸梯而上其間千房萬屋¶
縁空躡虚登之者不敢回頋將及絶頂有萬菩薩堂鑿¶
石而成廣古今之大殿其雕梁畫栱繡棟雲楣並就石¶
<pb:KR3l0118_WYG_397-9b>¶
而成萬軀菩薩列於一堂自此室之上更有一龕謂之¶
天堂空中倚一獨梯攀縁而上至此則萬中無一人敢¶
登者於此下顧其羣山皆如培塿王仁裕時獨能登之¶
仍題詩於天堂西壁上曰躡盡懸空萬仞梯等間身共¶
白雲齊簷前下視羣山小堂上平分落日低絶頂路危¶
人少到古巖松健鶴頻棲天邊為要留名姓拂石殷勤¶
手自題時前唐末辛未年登此留題于今三十九載矣¶
(出玉堂/閒話)¶
<pb:KR3l0118_WYG_397-10a>¶
　　　　斗山觀¶
漢乾祐中翰林學士王仁裕云興元有斗山觀自平川¶
内聳起一山四面懸絶其上方於斗底故號之薜蘿松¶
檜景象尤竒上有唐公昉飲李八百仙酒全家拔宅之¶
跡其宅基三畆許陷為坑此蓋連地而上昇也仁裕辛¶
巳嵗於斯為節度判官嘗以片板題詩於觀曰霞衣欲¶
舉醉陶陶(公昉一家飲八百洗/瘡一家酒醉而上昇)不覺全家住絳霄拔宅¶
只知雞犬在上天誰信路岐遥三清遼廓抛塵夢八景¶
<pb:KR3l0118_WYG_397-10b>¶
雲烟事早朝為有故林蒼栢健露華涼葉鎖金飈舊説¶
云斗山一洞西去二千里通青城大面山又與嚴真觀¶
井相通仁裕癸未年入蜀因謁嚴真觀見斗山詩碑在¶
焉詰其道流云不知所来説者無不異之(出玉堂/閒話)¶
　　　　大竹路¶
興元之南有大竹路通於巴州其路則深谿峭巖捫蘿¶
摸石一上三日而達於山頂行人止宿則以縆蔓繫腰¶
縈樹而寝不然則墮於深澗若沈黄泉也復登措大嶺¶
<pb:KR3l0118_WYG_397-11a>¶
蓋有稍似平處路人徐步而進若儒之布武也其絶頂¶
謂之孤雲兩角彼中謠云孤雲兩角去天一握淮隂侯¶
廟在焉昔漢祖不用韓信信遯歸西楚蕭相國追之及¶
於兹山故立廟貌王仁裕嘗佐褒梁師王思同南伐巴¶
人往返登陟亦留題於淮隂祠詩曰一握寒天古木深¶
路人猶説漢淮隂孤雲不掩興亡䇿兩角曾懸去住心¶
不是冕旒輕布素豈勞丞相逺追尋當時若放還西楚¶
尺寸中華未可侵﨑嶇險峻之狀未可殫言(出玉堂/閒話)¶
<pb:KR3l0118_WYG_397-11b>¶
　　　溪¶
　　　　溪毒¶
江南間有溪毒疾發時如重傷寒識之者取小筆管内¶
於鼻中以指弹之三五下即出墨血良久疾愈不然即¶
致卒矣(出録/異記)¶
　¶
　¶
　太平廣記卷三百九十七¶
