# -*- mode: mandoku-view; -*-
#+TITLE: 太平廣記
#+DATE: 2015-08-24 23:41:22.813105
#+PROPERTY: ID KR3l0118
#+PROPERTY: BASEEDITION WYG    
#+PROPERTY: JUAN 卷二百五
<pb:KR3l0118_WYG_205-1a>¶
欽定四庫全書¶
　太平廣記卷二百五¶
　　羯皷¶
　　　𤣥宗　　　　宋璟　　　　李龜年¶
　　　曹王臯　　　李琬　　　　杜鴻漸¶
　　銅皷¶
　　　張直方　　　鄭續¶
　　琵琶¶
<pb:KR3l0118_WYG_205-1b>¶
　　　羅黑黑　　　裴洛兒　　　楊妃¶
　　　段師　　　　漢中王瑀　　韋應物¶
　　　宋沇　　　　皇甫直　　　王沂¶
　　　關别駕　　　王氏女¶
　　五絃¶
　　　趙辟¶
　　箜篌¶
　　　徐月華¶
<pb:KR3l0118_WYG_205-2a>¶
　　　羯皷¶
羯皷出外夷樂以戎羯之皷故曰羯皷其音主太簇一¶
云龜兹部高昌部疎勒部天竺部皆用之次在都曇皷¶
答臘皷之下(都曇皷狀腰皷而小/答臘者卽揩皷也)雞婁皷之上&KR0008;如漆¶
桶(山桑水/為之)下以牙牀承之撃用兩杖其聲焦殺鳴烈尤¶
宜但曲急破作㦸杖連碎之又宜高樓翫景明月清風¶
凌空透遠極異衆樂杖用黄檀狗骨花椒等木須至乾¶
𦂳絕濕氣而復柔膩乾取發越響膩取戰䮍健舉捲用¶
<pb:KR3l0118_WYG_205-2b>¶
剛鐡鐡當精鍊捲當至勻若不剛卽應絛髙下搊捩不¶
停不勻卽皷面緩急若琴徽之㪇病矣(出羯/皷録)¶
　　　　𤣥宗¶
唐𤣥宗洞曉音律由之天縱凡是管絃必造其妙若製¶
作調曲隨意卽成不立章度取適短長應指散聲皆中¶
㸃指至於清濁變轉律吕呼召君臣事物迭相制使雖¶
古之䕫曠不能過也尤愛羯皷常云八音之領袖諸樂¶
不可為比嘗遇二月初詰旦巾櫛方畢時宿雨始晴景¶
<pb:KR3l0118_WYG_205-3a>¶
色明麗小殿内亭柳杏將吐覩而歎曰對此景物豈可¶
不與他判斷之乎左右相目將命備酒獨髙力士遣取¶
羯皷上旋命之臨軒縱擊一曲曲名春光好(上自/製也)神思¶
自得及顧柳杏皆已發拆指而笑謂嬪嬙内官曰此一¶
事不喚我作天公可乎皆呼萬歳又製秋風髙每至秋¶
空迥激纎翳不起卽奏之必遠風徐来庭葉徐下其妙¶
絶入神如此(出羯/皷録)¶
𤣥宗嘗伺察諸王寧王夏中揮汗鞔皷所讀書乃龜兹¶
<pb:KR3l0118_WYG_205-3b>¶
樂譜也上知之喜曰天子兄弟當極此樂(出酉陽/雜俎)¶
　　　　又¶
汝陽王璡寧王長子也姿容妍美秀出藩邸𤣥宗特鍾¶
愛焉自𫝊授之又以其聰悟敏慧妙逹其㫖每隨遊幸¶
頃刻不捨璡嘗戴砑絹㡌打曲上自摘紅槿花一朶置¶
於㡌上其二物皆極滑乆之方安遂奏舞山香一曲而¶
花不墜(本色所謂定頭項/難在不揺動也)上大喜笑賜金器因誇曰花¶
奴(璡小/名)姿質明瑩肌髪光細非人間人必神仙謫墜也¶
<pb:KR3l0118_WYG_205-4a>¶
寧王謙謝隨而短斥之上笑曰大哥不必過慮阿暪自¶
是相師夫帝王之相且須英特越逸之氣不然有深沈¶
包育之度花奴但秀邁人悉無此狀固無猜也而又舉¶
止閒雅當更得公卿間令譽耳寧王又謝之而曰若於¶
此臣乃輸之上曰若此一條阿暪亦輸大哥矣寧王又¶
謙謝上笑曰阿瞞&KR1151;處多大哥亦不用撝揖衆皆歡賀¶
𤣥宗性俊邁酷不好琴曾聽彈正弄未及畢叱琴者曰¶
待詔出去謂内官曰速召花奴將羯皷来為我解穢¶
<pb:KR3l0118_WYG_205-4b>¶
　　　　又¶
黄幡綽亦知音上曾使人召之不時至上怒絡繹遣使¶
尋捕之綽既至及殿側聞上理皷固止謁者不令報俄¶
頃上又問侍官奴来未綽又止之曲罷復改曲纔三數¶
十聲綽即走入上問何處来曰有親故逺適送至城外¶
上頷之皷畢上謂曰頼稍遲我向来怒意至必禍焉適¶
方思之長入供奉五十餘日蹔一日出外不可不許他¶
東西過往綽拜謝畢内官有相偶語笑者上詰之具言¶
<pb:KR3l0118_WYG_205-5a>¶
綽尋至聽皷而候其時入上問綽綽語上方怒其解怒¶
之際皆無少差誤上竒之復厲聲謂之曰我心脾骨下¶
事安有侍官奴聽小皷能料之耶今且謂我如何綽遂¶
走下階面北鞠躬大聲曰奉敇監金雞上大笑而止(並/岀)¶
(羯皷/録)¶
　　　　宋璟¶
宋開府璟雖耿介不羣亦深好聲樂尤善羯皷始承恩¶
顧與𤣥宗論皷事曰不是青州石末即是魯山花甕撚¶
<pb:KR3l0118_WYG_205-5b>¶
小碧上掌下須有朋(去/聲)肯聲據此乃是漢震第一皷也¶
且磉用石末花甕固是腰皷掌不朋(去/聲)肯聲是以手指¶
非羯皷明矣(第二皷者左以/足右以手指)璟又謂上曰頭如青山峰¶
手如白雨㸃按此即羯皷之能事山峰取不動雨㸃取¶
其急𤣥宗與璟兼善両皷也而羯皷偏好以其比漢震¶
稍雅細焉開府之家悉𫝊之東都留守鄭叔明祖母即¶
開府之女今尊賢里鄭氏第有小樓即宋夫人習皷之¶
所也(出羯/皷録)¶
<pb:KR3l0118_WYG_205-6a>¶
　　　　李龜年¶
李龜年善羯皷𤣥宗問卿打多少枚對曰臣打五十枚¶
訖上曰汝殊未我打却三豎櫃也後數年又聞打一豎¶
櫃因錫一拂枚羯皷捲(出傳/記)¶
　　　　曹王臯¶
嗣曹王臯有巧思精於噐用為荆州節度使有羇旅士¶
人懐二捲欲求通謁先啓於賔府觀者訝之曰豈足尚¶
耶士曰但啓之尚書當解矣及見臯捧而歎曰不意今¶
<pb:KR3l0118_WYG_205-6b>¶
日獲逢至寳指其剛勻之狀賔坐唯唯或腹非之臯曰¶
諸公未必信命取食柈自選其極平者遂重二捲於柈¶
心以油注捲滿而油不寖漏相葢契際也臯曰此必開¶
元天寳中供御捲不然無以至此問其所自客曰先人¶
在黔得於髙力士之家衆方深伏(闕/)¶
　　　　李琬¶
廣德中蜀客前雙流縣丞李琬者亦能之調集至長安¶
居務本里嘗夜聞羯皷曲頗工妙於月下歩尋至一小¶
<pb:KR3l0118_WYG_205-7a>¶
宅門戸極卑隘叩門請謁謂皷工曰君所擊者豈非耶¶
婆色雞乎(一本作耶/婆娑雞)雖至精能而無尾何也工大異之¶
曰君固知音者此事無有知某太常工人也祖父𫝊此¶
藝尤能此曲近者張儒入長安其家流散父沒河西此¶
曲遂絕今但按舊譜數本尋之竟無結尾之聲因夜夜¶
求之也琬曰曲下意盡乎工曰盡琬曰意盡即曲盡又¶
何索焉工曰奈聲不盡何琬曰可言矣夫曲有如此者¶
須以他曲解之方可盡其聲也夫耶婆娑雞當用屈柘¶
<pb:KR3l0118_WYG_205-7b>¶
急遍解工如所敎果相諧協聲意皆盡(如柘枝用渾解/甘州用急了解)¶
(之𩔖/也)工泣而謝之即言於寺卿奏為主簿後累官至太¶
常少卿宗正卿(出羯/皷録)¶
　　　　杜鴻漸¶
代宗朝宰相杜鴻漸亦能羯皷永太中為三副元帥西¶
川節度使至成都李琬有削杖者在蜀以杖獻鴻漸鴻¶
漸以示於衆曰此尤物也當衣衾中収貯積時矣匠曰¶
某於脊溝中養者十年及蜀至利州西界望嘉驛路入¶
<pb:KR3l0118_WYG_205-8a>¶
漢川矣自西南来始㑹嘉陵江頗有山水景致其夜月¶
色又佳乃與從事楊炎杜悰輩登驛樓望江月行酒讌¶
語曰今日岀艱危猜廹外即不辱命於朝廷内即免中¶
禍於㣲質既保此安歩又瞰此殊境安得不自賀乎遂¶
命家僮取皷與板笛以所得杖奏數曲四山猿鳥皆驚¶
飛噭走從事悉異之曰昔䕫之摶拊百獸舞庭此豈逺¶
耶鴻漸曰若某於此稍曾致力猶未臻妙尚能及是况¶
至聖遇夫賢臣考樂飛走之𩔖何有不感因言此有别¶
<pb:KR3l0118_WYG_205-8b>¶
墅近花巖閣每遇風景清明即時或登閣奏此初見羣¶
羊牧於川下忽數頭躑躅不已某不謂之以皷然也及¶
止皷亦止復皷之亦復然遂以疾徐髙下而節之無不¶
應之而變旋有二犬自其家走而吠之及羣羊側遂漸¶
止聲仰首若有所聽少選又復宛頸揺尾亦從而變態¶
是知率舞固無難矣近士林中無習之者唯僕射韓臯¶
善亦不甚露為鄂州節度使時聞於黄鶴樓一兩習而¶
已(岀羯/皷録)¶
<pb:KR3l0118_WYG_205-9a>¶
　　　銅皷¶
蠻夷之樂有銅皷焉形如腰皷而一頭有面皷面圓二¶
尺許面與身連全用銅鑄其身遍有虫魚花草之狀通¶
體均勻厚二分以来爐鑄之妙實為竒巧撃之響亮不¶
下鳴鼉貞元中驃國進樂有玊螺銅皷(玊螺皆螺之白/者非琢玊所為)¶
(也/)即知南蠻酋首之家皆有此皷也¶
　　　　張直方¶
咸通末幽州張直方貶龔州刺史到任後修葺州城因¶
<pb:KR3l0118_WYG_205-9b>¶
掘土得一銅皷滿任載以歸京到襄漢以為無用之物¶
遂捨延夀慶院用大木魚懸於齋室今見存焉(並出嶺/表録異)¶
　　　　鄭續¶
僖宗朝鄭續鎮番禺日有林藹者為髙州太守有牧兒¶
因放牛聞田中有蛤鳴(蛤即是/蝦蟇)牧童遂捕之蛤跳入一¶
穴掘之深大即蠻酋塜也蛤乃無蹤穴中得一銅皷其¶
色翠緑土蝕數處損缺其上隱起多鑄蛙黽之狀疑其¶
鳴蛤即皷精也遂狀其緣由納於廣帥懸於武庫今尚¶
<pb:KR3l0118_WYG_205-10a>¶
存焉(出嶺表/録異)¶
　　　琵琶¶
　　　　羅黑黑¶
太宗時西國進一胡善彈琵琶作一曲琵琶絃撥倍麤¶
上每不欲番人勝中國乃置酒髙㑹使羅黑黑隔帷聽¶
之一遍而得謂胡人曰此曲吾宫人能之取大琵琶遂¶
於帷下令黑黑彈之不遺一字胡人謂是宫女也驚歎¶
辭去西國聞之降者數十國(出朝野僉載/)¶
<pb:KR3l0118_WYG_205-10b>¶
　　　　裴洛兒¶
貞觀中彈琵琶裴洛兒始廢撥用手今俗所謂搊琵琶¶
是也(出國史/纂異)¶
　　　　楊妃¶
開元中有中官白秀貞自蜀使廻得琵琶以獻其槽邏¶
皆桫檀為之温潤如玊光耀可鑒有金縷紅文影成雙¶
鳳楊妃每抱是琵琶奏於梨園音韻淒清飄如雲外而¶
諸王貴主自虢國已下競為貴妃琵琶弟子每受曲畢¶
<pb:KR3l0118_WYG_205-11a>¶
皆廣有進獻(出譚/賔録)¶
　　　　段師¶
古琵琶絃用鵾雞筋開元中段師能彈琵琶用皮絃賀¶
懐智破撥彈之不能成聲(出酉陽/雜俎)¶
　　　　漢中王瑀¶
漢中王瑀見康崐崘彈琵琶云琵聲多琶聲少未可彈五¶
十四絃大絃也自下而上謂之琵自上而下謂之琶(出/𫝊)¶
(記/)¶
<pb:KR3l0118_WYG_205-11b>¶
　　　　韋應物¶
韋應物為蘇州刺史有屬官因建中之亂得國工康崐¶
崘琴瑟琵琶至是送官表進入内(出國/史補)¶
　　　　宋沇¶
宋開府孫沇有音律之學貞元中進樂書三卷德宗覽¶
而嘉焉又知是璟之孫遂召賜對坐與論音樂喜數日¶
又召至宣徽張樂使觀焉曰有舛誤乖濫悉可言之沇¶
曰容臣與樂官商𣙜講論具狀條奏上使宣徽使敎坊¶
<pb:KR3l0118_WYG_205-12a>¶
與樂官參議數日然後奏進樂工多言沇不解聲律不¶
審節拍兼又瞶疾不可議樂上頗異之又宣召見對曰¶
臣年老多疾耳實失聰若迨於音律不至無業上又使¶
作樂曲罷問其得失承禀舒遲衆工多笑之沇顧笑忿¶
怒作色奏曰曲雖妙其間有不可者上驚問之即指一¶
琵琶云此人大逆戕忍不日間即抵法不宜在至尊前¶
又指一笙云此人神魂已逰墟墓不可更令共奉上大¶
駭焉令主者潛伺察之既而琵琶者為同儕告訐稱其¶
<pb:KR3l0118_WYG_205-12b>¶
六七年前其父自縊不得端由即令按鞫遂伏罪笙者¶
乃憂恐不食旬日而卒上轉加欽重面賜章服累召對¶
每令察樂樂工悉惴恐脇息不敢正視沇懼罹禍辭病¶
而退(出羯/皷録)¶
　　　　皇甫直¶
蜀將皇甫直别音律撃陶器能知時月好彈琵琶元和¶
中嘗造一調乘凉臨水池彈之本黄鍾而聲入㽔賔因¶
更絃再三奏之聲猶㽔賔也直甚惑不悦自意不祥隔¶
<pb:KR3l0118_WYG_205-13a>¶
日又奏於池上聲如故試彈於他處則黄鍾也直因切¶
調㽔賔夜復鳴於池上覺近岸波動有物激水如魚跳¶
及下絃則沒矣直遂集客車水竭池窮泥索之數日泥¶
下丈餘得鐡一片乃方響㽔賔鐡也(出酉陽/雜俎)¶
　　　　王沂¶
王沂者平生不解絃管忽旦睡至夜乃寤索琵琶絃之¶
成數曲一名雀啅蛇一名胡王調一名胡𤓰苑人不識¶
聞聽之者莫不流淚其妹請學之乃敎數聲須㬰總忘¶
<pb:KR3l0118_WYG_205-13b>¶
不復成曲(岀朝野/僉載)¶
　　　　關别駕¶
昭宗末京都名娼妓兒皆為強諸侯所有供奉彈琵琶¶
樂工號關别駕小紅者小名也梁太宗求之既至謂曰¶
爾解彈手不採桑乎關俛而奏之及出又為親近者俾¶
其彈而飲酒由是失意不乆而殂復有琵琶石潨者號¶
石司馬自言早為相國令狐綯見賞俾與諸子渙渢連¶
水邉作名亂後入蜀不隸樂籍多逰諸大官家皆以賔¶
<pb:KR3l0118_WYG_205-14a>¶
客待之一日㑹軍挍數員飲酒作歡石潨以胡琴在坐¶
非知音者諠譁語笑殊不傾聽潨乃撲檀槽而詬曰某¶
曾為中朝宰相供奉今日與健兒彈而不我聽何其苦¶
哉于時識者歎訝之(出北夢/𤨏言)¶
　　　　王氏女¶
王蜀黔南節度使王保義有女適荆南髙從誨之子保¶
節未行前蹔寄羽服性聰敏善彈琵琶因夢異人頻授¶
樂曲所授之人其形或道或俗其衣或紫或黄有一夕¶
<pb:KR3l0118_WYG_205-14b>¶
而𫝊數曲有一聽而便記者其聲清越與常異𩔖於仙¶
家紫雲之亞也乃曰此曲譜請元昆製序刋石於甲寅¶
之方其兄即荆南推官王少監貞範也為製序刋石所¶
𫝊曲有道調宫玉宸宫夷則宫神林宫㽔賔宫無射宫¶
𤣥宗宫黄鍾宫散水宫仲呂宫商調獨指泛清商好仙¶
商側商紅綃商鳯抹商玉仙商角調雙調角醉吟角大¶
呂角南吕角中呂角髙大殖角㽔賔角羽調鳯吟羽背¶
風香背南羽背平羽應聖羽玉宫羽玉宸羽風香調大¶
<pb:KR3l0118_WYG_205-15a>¶
吕調其曲名一同人世有涼州伊州胡渭州甘州綠腰¶
莫靼項盆樂安公子水牯子阿濫泛之屬凡二百以上¶
曲所異者徴調中有湘妃怨哭顔回當時胡琴不彈徴¶
調也王適髙氏數年而亡得非謫墜之人乎孫光憲子¶
父即王氏之姪也記得一兩曲嘗聞彈之亦異事也(出/北)¶
(夢瑣/言)¶
　　　五絃¶
　　　　趙辟¶
<pb:KR3l0118_WYG_205-15b>¶
趙辟彈五絃人間無其術辟曰吾之於五絃也始則神¶
遇之終則天隨之方吾浩然眼如耳目如鼻不知五絃¶
為辟辟之為五絃也(出國/史補)¶
　　　箜篌¶
　　　　徐月華¶
魏髙楊王雍美人徐月華能彈臥箜篌為明妃出塞之¶
聲有田僧起能吹笳為壯士歌項羽吟將軍崔延伯岀¶
師每臨敵令僧起為壯士聲遂單馬入陣(出酉陽/雜俎)¶
<pb:KR3l0118_WYG_205-16a>¶
　¶
　¶
　¶
　¶
　¶
　¶
　¶
　¶
<pb:KR3l0118_WYG_205-16b>¶
　¶
　¶
　¶
　¶
　¶
　¶
　¶
　太平廣記卷二百五¶
